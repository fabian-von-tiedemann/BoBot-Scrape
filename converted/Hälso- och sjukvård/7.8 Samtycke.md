---
title: "7.8 Samtycke"
source_file: "Hälso- och sjukvård/7.8%20Samtycke.pdf"
source_url: "https://botwebb.botkyrka.se/download/18.4b565414193debe314f18256/1734944532821/7.8%20Samtycke.pdf"
---

Vård- och omsorgsförvaltningen
Dokumentet är beslutat av: Omsorgschef
Dokumentet beslutades den: 2024-12-23

---

Dokumentet gäller tillsvidare
Dokumentansvarig är: Biträdande enhetschef sjuksköterskeenheten

1/2
# RUTIN
7.8 Samtycke
## Inledning
Samtycke regleras bland annat i Patientdatalagen (2008:355),
Patientsäkerhetslagen (2010:659) och Patientlagen (2014:821). Enligt MAS
riktlinjer för kommunal hälso- och sjukvård ska det finnas rutiner som
säkerställer att samtycke inhämtas på rätt sätt, utifrån situation och
individens förutsättningar.
## Roller och ansvar
Verksamhetschef: huvudansvar för rutinen
Enhetschef: ansvar för att rutinen är känd och väl implementerad bland
medarbetare
Medarbetare: ansvar för att följa rutinen och att uppmärksamma enhetschef
om det finns oklarheter eller svårigheter att följa rutin
## Område
Beskrivning av hur legitimerad personal (sjuksköterska, arbetsterapeut,
fysioterapeut/sjukgymnast, dietist) inom hälso- och sjukvårdsenheten
inhämtar och hanterar samtycke.
## Utförande
Individ med egen beslutskapacitet
Det är enbart den enskilde själv som kan lämna samtycke. Det är inte tillåtet
att närstående eller legala företrädare som till exempel god man lämnar
samtycke åt en myndig person. För att samtycke ska kunna ges måste den
enskilde ge sitt godkännande utan påverkan/maktutövande från andra, det
ska lämnas frivilligt och vara allvarligt menat. Det betyder också att den
enskilde ska förstå vad som händer när man har lämnat samtycke.
Samtycket ska vara uttryckligt (muntligt, skriftligt, jakande nick).
Individ utan egen beslutskapacitet
Konkluderat samtycke
Bygger på att den enskilde agerar på ett sätt som underförstått visar att han
eller hon samtycker (exempelvis genom att underlätta att man gör åtgärden).

2/2
Presumerande samtycke
Det går i denna situation endast att anta (= presumera) att den enskilde
samtycker. Ett sådant antagande måste bygga på att den enskilde har
informerats om den planerade åtgärden och då inte har gett uttryck för
någon motvilja mot att den genomförs. Den som ska vidta åtgärden
förutsätter att det är förenligt med den enskildes vilja.
Giltighetstid och återkallande av samtycke
Ett samtycke kan aldrig tidsättas. Det gäller tillsvidare men upphör så fort
den enskilde inte längre visar att den samtycker till åtgärden. Den enskilde
kan när som helst återkalla sitt samtycke.
Inhämta samtycke
Insatser inom hälso- och sjukvården ska utföras med hänsyn till patientens
delaktighet och samtycke.
Ny patient
Samtycke inhämtas vid inflytt samt vid behov för följande:

Hämta/lämna information från/till andra vårdgivare

Hämta/lämna information till närstående/annan kontakt så som god
man. Här behöver specificeras vilka närstående som kontaktas och
vem som är förstahandskontakt

Registrering i kvalitetsregister. Här specificeras vilka
kvalitetsregister

Sjuksköterska ska inhämta och dokumentera samtycket, men annan
legitimerad personal kan också göra det. Samtycket dokumenteras i Lifecare
HSL under rubriken Samtycke.
Samtycket gäller för all legitimerad personal inom hälso- och
sjukvårdsenheten för de som deltar i direkt vård av patienten eller på annat
sätt behövs kring vården av patienten.
Skyddsåtgärder
Samtycke inhämtas vid behov av skyddsåtgärder, se ytterligare information
på botwebb kring skyddsåtgärder.