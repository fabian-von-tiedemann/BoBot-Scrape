---
title: "Bilaga 2a. Samverkansrutin vid inskrivning"
source_file: "Hälso- och sjukvård/Bilaga%202a.%20Samverkansrutin%20vid%20inskrivning.pdf"
source_url: "https://botwebb.botkyrka.se/download/18.4a049b0c1917330a4801cc3b/1724671571124/Bilaga%202a.%20Samverkansrutin%20vid%20inskrivning.pdf"
---

Dokumentnamn:
Samverkansrutin vid inflyttning till SÄBO
Dokumenttyp:
Rutin
Sida:
1 (3)
Utarbetad av:
Helena Sundvall
Godkänd av:
Christian Molnár
Giltig från:
2021-09-22
Version:

---

1

Sjuksköterskan ansvarar för att:
- Informera den nyinflyttade om att Familjeläkarna ansvarar för läkarinsatserna vid
boendet. Patient som vill välja annan vårdgivare ansvarar själva för att lista sig där.
- Lista patienten elektroniskt enligt rutin på FAMNET. Även korttidsboende kan listas
om de väntar på en permanent plats. Övriga korttidsboende och växelvård listas inte.
- Dokumentation från tidigare behandlande läkare och sjuksköterska finns på plats vid
inflyttning och att muntlig överrapportering från tidigare vårdgivare har skett.
- I samband med ankomst till boendet, göra en läkemedelsavstämning mot aktuell
läkemedelslista och kontrollera vilka mediciner patienten i verkligheten tar.
- Skriva ut aktuell "Läkemedelslista Dos/Receptutskrift Pascal" om patienten är
upplagd i Pascal. Om patienten inte är upplagd i Pascal, efterhöra om patienten
samtycker till att bli dospatient, och då förbereda för att initiera Pascal.
- På ronden meddela ansvarig läkare om nyinflyttad patient och tillsammans med
läkare planera för inskrivning med inskrivningssamtal.
- Erbjuda patient och närstående ett inskrivningssamtal på plats, eller med närstående
över telefon, inom två veckor efter inflyttning.
- Lämna informationsbroschyr kring läkarinsatser och HLR till patient och närstående
och be dem ta del av informationen inför inskrivningssamtalet.
- Inför inskrivningssamtalet, ta blodprover om detta har ordinerats av läkare,
genomföra symtomskattning enligt Phase-20/Phase Proxy samt riskbedömningar
enligt rutin. Kontrollera vikt, längd, blodtryck, puls och fP-blodglukos. Delge läkare
sina bedömningar.
- Medverka vid inskrivningssamtal tillsammans med läkare och eventuellt närstående,
alternativt telefonsamtal med närstående.

- Vid inskrivningssamtalet, tillsammans med läkare och patient ta ställning till eventuell
egenvård. Om egenvård beslutas ska en planering om när uppföljning och ny
bedömning av förmåga att utföra egenvård ska ske.
- I egenskap av legitimerad personal, tillsammans med läkare, vara del i
ställningstagande till livsuppehållande behandling.
- Ta del av blanketten ”Livsuppehållande behandling”, dokumentera ställningstagande
till livsuppehållande behandling/HLR och andra eventuella beslut kring vårdnivå och
behandlingsbegräsningar i journalen. Informera övrig personal om vilka beslut som
fattats och se till att beslutet förvaras enligt lokala rutiner på boendet.
- Dokumentera teamets planerade insatser samt uppföljning av dessa i
hälsoplanen/vårdplanen. Kommunicera ut till teamet om planerade insatser och
uppföljning och handleda omsorgspersonal vid behov.

Läkaren ansvarar för att:
- Inför inskrivning, ta del av patientens anamnes, aktuellt hälsotillstånd och eventuella
remisser från tidigare vårdgivare.
- Ordinera blodprover om detta bedöms behövas eller inte har tagits på länge.
Standardprover bör då vara blodstatus, krea, natrium, kalium, albumin och calcium
samt kapillärt faste-blodglukos. Övriga prover ordineras efter individuell bedömning,
så som till exempel vitaminer (25-OH-vitamin D, Folat, Kobalamin), tyreoideastatus
vid Levaxinbehandling eller koncentrationsbestämning vid behandling med
koncentrationsberoende läkemedel så som till exempel digoxin och vissa
antiepileptika.
- Ta del av resultat av vitalparametrar, eventuella provsvar, skattningsskalor och
riskbedömningar som gjorts av legitimerad personal. Dokumentera dessa i
inskrivningsjournalen. Ta del av legitimerad personals initiala bedömningar.
- Delta i inskrivningssamtal tillsammans med sjuksköterska, kontaktperson och i
tillämpliga fall arbetsterapeut/fysioterapeut, där närstående har bjudits in att delta.
Göra hembesök hos patienten i samband med inskrivningssamtal och utföra en
klinisk undersökning. Gå igenom patientens hälsotillstånd, eventuella prov- och
undersökningssvar, skattningsskalor, riskbedömningar samt aktuella läkemedel med
patient och närstående. Informationen ska vara individuellt anpassad. Om
närstående inte har möjlighet att närvara på plats, kan samtal ske över telefon.
- Ta ställning till eventuell egenvård tillsammans med patient och sjuksköterska samt
om egenvård beslutas planera uppföljning av detta.
- Ta ställning till HLR och annan livsuppehållande behandling i samråd med annan
legitimerad personal, oftast sjuksköterska. Patientens och anhörigas önskemål ska

vägas in. Fylla i och skriva ut blanketten ”Livsuppehållande behandling” och lämna till
sjuksköterska. Dokumentera ett tydligt HLR-beslut i inskrivningsjournalen.
- Genomföra en fördjupad läkemedelsgenomgång enligt separat rutin. Dokumentera
hela läkemedelslistan samt eventuella läkemedelsändringar i
inskrivningsanteckningen. På boenden som använder TakeCare som
ordinationshandling, skriva ut läkemedelslista och lämna till sjuksköterska.
- Om patienten har dosdispenserade läkemedel i Pascal, markera detta i journalen
under Patientuppgifter.
- Göra en medicinsk planering samt besluta om hur och när uppföljning ska ske.
Planeringen kommuniceras till sjuksköterska samt i förekommande fall övrig
legitimerad personal. Patient och närstående ska erhålla individuellt anpassad
information.

Fysioterapeuten och arbetsterapeuten ansvarar för att:
- Samverka med andra professioner i ett team och kommuniceras planerade insatser
och uppföljning med andra professioner. Delta under rond vid behov.
- Delge läkare och sjuksköterska bedömningar utifrån respektive kompetensområde.
- Vid behov, delta i inskrivningssamtal tillsammans med patient, närstående, läkare
och sjuksköterska.
- Vid behov upprätta medicinsk planering samt besluta om hur och när uppföljning ska
ske för rehabiliteringsinsatser. Planeringen kommuniceras till sjuksköterska,
omsorgspersonal och vid behov läkare samt i förekommande fall övrig legitimerad
personal.