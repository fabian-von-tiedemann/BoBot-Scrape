---
title: "Handlingsplan BPSD "
source_file: "Hälso- och sjukvård/Handlingsplan%20BPSD%20.pdf"
source_url: "https://botwebb.botkyrka.se/download/18.13925d36194d3342e867ecc4/1747805527845/Handlingsplan%20BPSD%20.pdf"
---

Vård- och omsorgsförvaltningen
Dokumentet är beslutat av: [Verksamhetschef VOB]
Dokumentet beslutades den: [2025-02-24]

---

Dokumentet gäller tills vidare
Dokumentet ersätter: [Nytt dokument]
Dokumentansvarig är: [verksamhetsutvecklare VOB]
1/4
# HANDLINGSPLAN
Handlingsplan för vidmakthållande av
kvalitetsregistret BPSD-registret för Botkyrka
kommuns samtliga vård- och omsorgsboenden
samt korttidsboende.
## Inledning
BPSD (Beteendemässiga och Psykiska Symtom vid Demenssjukdom)
drabbar ca 90 % av alla personer med kognitiv sjukdom/demenssjukdom
någon gång under sjukdomsförloppet. Begreppet togs fram av en
expertgrupp inom IPA (International Psychogeriatric Association) 1996.
BPSD är ingen sjukdom utan symtom som till exempel vanföreställningar,
hallucinationer, agitation/upprördhet, depression/nedstämdhet, ångest,
upprymdhet/eufori, apati/likgiltighet, hämningslöshet, lättretlighet/labilitet,
motorisk rastlöshet, sömnstörningar och matlust/ätstörningar.
BPSD är den vanligaste anledningen till att en person behöver flytta till
särskilt boende, SÄBO. Det skapar lidande för den enskilde och höga
samhällskostnader och går att förebygga och lindra. Grunden i vården och
omsorgen för en person med kognitiv sjukdom /demenssjukdom är ett
personcentrerat förhållningssätt.
BPSD-registret är ett svenskt nationellt kvalitetsregister, HSL-register,
vars primära syfte är att tillhandahålla data för systematisk och fortlöpande
utveckling och kvalitetssäkring av vården för personer med kognitiv
sjukdom /demenssjukdom. Målet är att genom multiprofessionella åtgärder
minska beteendemässiga och psykiska symtom (BPSD) för personen med
kognitiv sjukdom/demenssjukdom och därigenom öka livskvaliteten.
Det pågår mycket forskning i det här kvalitetsregistret så det är av yttersta
vikt att alla uppgifter ar riktiga och kontrollerade och att inga egennamn
skrivs in i texten.
## Syfte
BPSD-registrets syfte är att genom multiprofessionella åtgärder, minska
beteendemässiga och psykiska symtom (BPSD) för personen med
demenssjukdom.
Målet är att öka livskvaliteten och minska lidandet för personen med
demenssjukdom.
BPSD-registret bidrar även till forskning och till att kvalitetssäkra vården.

2/4
Metod En BPSD-registrering är en process där man i det
multiprofessionella teamet systematiskt arbetar med att ta fram
personcentrerade vårdåtgärder. Detta gör man genom att gå igenom
OBSERVATION - ANALYS -ÅTGÄRDER - UTVÄRDERING av insatta
åtgärder genom att göra om processen, gång på gång.

BPSD-registret följer Socialstyrelsens Nationella riktlinjer och uppdateras
av BPSD-registret vid behov.
(Nationella riktlinjer för vård och omsorg vid demenssjukdom).
HSL-ansvarig personal ska vara delaktig i hela processen. Finns det ingen
HSL-ansvarig får inte personen registreras i ett kvalitetsregister.
Patientdatalagen (208.355) 7 kap. 1§.

Alla personer med kognitiv sjukdom / demenssjukdom har rätt till en BPSD-
registrering minst en gång/år och det ska dokumenteras i HSL-journalen.
“Socialstyrelsen anser att hälso-och sjukvården minst en gång per år bör
följa upp bland annat beteendeförändringar (BPSD). Beroende på individens
behov kan uppföljningar behöva göras oftare.” Nationella riktlinjer för vård
och omsorg vid demenssjukdom.

Information om deltagande i registret ska ges muntligt och skriftligt. Om
personen inte själv kan ta ställning till att ingå i kvalitetsregistret eller inte,
ska personalen så långt det är möjligt, ta reda på personens inställning till
kvalitetsregister. Patientdatalagen (2008:355) 7 kap. 2§.
Kommunen skapar egna rutiner kring detta.

I Botkyrka kommun ska alla berörda verksamheter, vård- och
omsorgsboenden och korttidsboende, använda sig av BPSD-registret.  Deras
anvisningar gäller och alla BPSD-administratörer är skyldiga att hålla sig
uppdaterade när det gäller förändringar.
## Roller och ansvar

Multiprofessionella team
Varje enhet utbildar ett multiprofessionellt team som ansvarar för att
organisera arbetet på sin enhet men all personal måste vara delaktiga och
arbeta mot samma mål. Teamarbetet bidrar till att olika kunskap och
kompetens tas tillvara och kompletterar varandra. Deltagarna i teamet har
olika roller och uppgifter.
Övrig vård- och omsorgspersonal ska informeras om BPSD-registret och
arbetet med detta, enhetscheferna ansvarar.

3/4
BPSD-administratörer
Alla som har gått BPSD-administratörsutbildningen som är på två heldagar
och en halv uppföljningsdag, kallas BPSD-administratörer men roller och
uppgifter ser olika ut. Utbildningen får inte i någon del vara via nätet. Alla
BPSD-administratörer är skyldiga att hålla sig uppdaterade avseende
nyheter och information från BPSD-registret vilket görs enklast genom att
gå in på registrets startsida, www.bpsd.se.

Chefens roll
Ska ge personalen förutsättningar att arbeta med BPSD-registret och ser till
att övriga medarbetare får kunskap och inkluderas i det praktiska arbetet.
Beslutar om vilken behörighet medarbetare ska ha. Skapar förutsättningar,
ger stöd till förändringsarbete och ska organisera arbetet så att det finns tid
för regelbundna möten. Ska efterfråga och presentera resultat i
verksamheten samt inom organisationen.

HSL-personalens roll
Sjuksköterska / Har omvårdnadsansvar och medicinska kunskaper som är
viktiga för att uppgifterna vid registreringarna blir korrekta.
Arbetsterapeut / Har ingående kunskap om kopplingen mellan aktivitet,
person, miljö och hur det påverkar hälsan.
Fysioterapeut / Har specifika kunskaper om människans förmåga att
uppfatta, kontrollera och använda sin kropp på ett optimalt sätt.
HSL-personal måste vara delaktig i HELA processen.

Omsorgspersonalens roll
Det är de som dagligen arbetar närmast personen med sjukdom och som
oftast uppmärksammar förändringar i personens mående och rapporterar det
till HSL-personalen.
Har ofta en central roll i arbetet med BPSD-registret och är de som gör
registreringarna (skriver in) i webben.

Kontaktmannens roll
Deltar i teamsamarbete i registerarbetet för sin vårdtagare och är den som
bör ha mest kännedom om personens vanor och behov.

Läkarens roll
Har det medicinska ansvaret för personen som vårdas. Viktigt att läkaren är
informerad om att enheten arbetar med BPSD-registret och efterfrågar
resultat på individnivå.

## Område
Målgruppen är alla personer i vård- och omsorgsboende och korttidsboende
som har en kognitiv sjukdom/demenssjukdom. Om demensdiagnos saknas

4/4
men det finns misstanke om kognitiv sjukdom/demenssjukdom ska
utredning ske i testmiljön.

Förutsättningar för arbetet med BPSD- registret

För att säkerställa att handlingsplanen kan genomföras krävs certifierade
utbildare i BPSD-registret, utbildning av BPSD-administratörer,
multiprofessionellt teamarbete, stöd och hjälpinsatser från certifierade
utbildare i BPSD-registret, tillräckligt många utbildade BPSD-
administratörer inom olika professioner, tydliga roller, uppföljning av
resultat - statistik och goda exempel - samt en stödjande organisation.

BPSD-administratörsutbildning
Botkyrka kommun genomför minst två gånger per år utbildning i BPSD-
registret och det arbetssätt som hör till arbetet med registret. Utbildningen
hålls av en eller flera certifierade utbildare som har fått sin utbildning av
BPSD-registret. Utbildningen är på sammanlagt två och en halv dagar. Efter
de två heldagarna får man inloggning – full närvaro krävs - och efter den
halva uppföljningsdagen får man utbildningsbevis. Innan utbildningen ska
man har gjort webutbildningen Demens ABC.

Nätverksträffar
För att kunna säkerställa arbete och implementering kring BPSD-registret
erbjuds nätverksträffar två gånger per år för alla utbildade BPSD-
administratörer inom olika professioner. Det är optimalt, med tanke på
multiprofessionellt teamarbete, att varje verksamhet skickar ett team, det vill
säga en representant från varje yrkeskategori för att uppnå bästa resultat.
Nätverksträffar ordnas av certifierade utbildare i BPSD-registret. Vid varje
nätverksträff presenteras nyheter och aktuell statistik inom Botkyrka
kommun. Det ges tid för diskussion och reflektion samt erfarenhetsutbyte.

BPSD-registreringar
Varje enhet behöver ha en plan och struktur om hur man kontinuerligt
arbetar med BPSD-registret. Man använder den så kallade “Röda
handlingsplanen” som finns i BPSD-registrets material.
I Botkyrka kommun har vi kommit överens att det är ett möte i veckan, för
BPSD-registreringar, på varje boende.