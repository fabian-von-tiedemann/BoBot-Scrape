---
title: "7.20 Medicinsk fotvård"
source_file: "Hälso- och sjukvård/7.20%20Medicinsk%20fotv%C3%A5rd.pdf"
source_url: "https://botwebb.botkyrka.se/download/18.4a049b0c1917330a4801dc1/1724244478025/7.20%20Medicinsk%20fotv%C3%A5rd.pdf"
---

Vård- och omsorgsförvaltningen
Dokumentet är beslutat av: Omsorgschef
Dokumentet beslutades den: 2022-05-20

---

Dokumentet gäller tillsvidare
Dokumentet ersätter: Nytt dokument
Dokumentansvarig är: Biträdande enhetschef sjuksköterskeenheten

1/1
# RUTIN
7.20 Medicinsk fotvård
## Inledning
Övergripande mål är att skapa en god fothälsa genom att förebygga och
behandla fotskador. Övriga mål är att reducera amputationsfrekvens,
funktionsnedsättning samt fysiskt, psykiskt och socialt lidande.
## Roller och ansvar
Verksamhetschef: huvudansvar för rutinen
Enhetschef: ansvar för att rutinen är känd och väl implementerad bland
medarbetare
Medarbetare: ansvar för att följa rutinen och att uppmärksamma enhetschef
om det finns oklarheter eller svårigheter att följa rutin
## Utförande
Medicinsk fotsjukvård ska erbjudas till följande patienter på vård- och
omsorgsboende:

Diabetes typ I och II omfattas av tre riskgrupper (se nedan)

Boende med cirkulationsrubbningar som förorsakat eller riskerar att
förorsaka sårbildningar

Boende med grava fotproblem inklusive missbildningar och
felställningar förorsakat av reumatiska, neurologiska och ortopediska
sjukdomar

Andra fotsjukvårdsfall av uttalad medicinsk natur, till exempel
svårare nageltrång eller psoriasis med fotkomplikation

Bedömning görs av läkare eller sjuksköterska som skriver remiss för
medicinsk fotsjukvård. Remissen är giltig högst ett år. Fotsjukvårdaren
bedömer och behandlar boende med remiss och för journal. Remiss samt
journal sparas i patientjournalen. Sjuksköterska informerar fotsjukvårdaren
om förändringar i den boendes hälsotillstånd som kan vara av vikt för
fotsjukvården. Fotsjukvårdaren meddelar skyndsamt sjuksköterska vid
försämrat fot- eller sårstatus. Fotsjukvårdaren kan lämna råd om egenvård
till den boende eller omsorgspersonal.