---
title: "7.7 Klagomål och synpunkter mot hälso- och sjukvården"
source_file: "Hälso- och sjukvård/7.7%20Klagom%C3%A5l%20och%20synpunkter%20mot%20h%C3%A4lso-%20och%20sjukv%C3%A5rden.pdf"
source_url: "https://botwebb.botkyrka.se/download/18.4b565414193debe314f184a9/1734946288630/7.7%20Klagom%C3%A5l%20och%20synpunkter%20mot%20h%C3%A4lso-%20och%20sjukv%C3%A5rden.pdf"
---

Vård- och omsorgsförvaltningen
Dokumentet är beslutat av: Omsorgschef
Dokumentet beslutades den: 2023-02-24

---

Dokumentet gäller tillsvidare
Dokumentansvarig är: Enhetschef rehabenheten och sjuksköterskeenheten

1/4
# RUTIN
7.7 Klagomål och synpunkter mot hälso-
och sjukvården
## Inledning
Syftet med rutinen är att tydliggöra verksamhetens arbetssätt när en boende,
närstående eller företrädare för dessa önskar lämna synpunkter eller
klagomål. Synpunkts- och klagomålshantering syftar till att vi ska kunna
förbättra verksamheten, förhindra att brister uppstår och att kunna sprida
goda exempel. Denna rutin följer vård- och omsorgsförvaltningens centrala
rutin Rutin för hantering av synpunkter.
## Roller och ansvar
Verksamhetschef: huvudansvar för rutinen
Enhetschef: ansvar för att rutinen är känd och väl implementerad bland
medarbetare
Medarbetare: ansvar för att följa rutinen och att uppmärksamma enhetschef
om det finns oklarheter eller svårigheter att följa rutin
## Område
Med synpunkter och klagomål avses både positiva och negativa synpunkter
och klagomål som kan framföras av boende, närstående eller annan
företrädare för dessa. Om ett klagomål berör risk för eller konstaterat
missförhållande eller vårdskada faller detta inom avvikelser/missförhållande
enligt SoL eller vårdavvikelser inom HSL och ska då vidare rapporteras och
utredas i enlighet med kommunens rutiner för avvikelsehantering.
## Utförande
Den som är missnöjd med insatser inom vård- och omsorgsboende har alltid
rätt att framföra sina synpunkter och klagomål. Synpunkter och klagomål
ska alltid tas emot, registreras, analyseras och följas upp. Om
uppgiftslämnare lämnat namn och kontaktuppgifter ska även återkoppling
till uppgiftslämnaren lämnas.
Alla synpunkter och klagomål som inkommer till vård och
omsorgsförvaltningen ska hanteras på ett systematiskt och rättssäkert sätt. I
enlighet med offentlighetsprincipen blir de klagomål och synpunkter som
lämnas till kommunen alltid allmän handling.

2/4
Att lämna in synpunkter och klagomål
Synpunkt eller klagomål kan framföras på flera sätt; muntligt via telefon
eller genom direktkontakt, via kommunens webbplats med e-tjänst eller
genom att fylla i en pappersblankett eller synpunktsvykort. Oavsett hur
synpunkt lämnas in ska samtliga synpunkter och klagomål registreras i
ärendehanteringssystemet Public 360. Uppgiftslämnaren kan välja att vara
anonym eller att uppge sitt namn och kontaktuppgifter. Om uppgiftslämnare
väljer att vara anonym kan ingen återkoppling ges, men om namn och
kontaktuppgifter har angetts ska uppgiftslämnare få uppföljning och
återkoppling inom tio dagar.
Lämna in synpunkter och klagomål muntligt
Synpunkter och klagomål kan framföras genom att ringa, boka tid eller
uppsöka berörd enhetschef direkt. Det går också bra att framföra synpunkter
och klagomål genom att ringa Botkyrka kommun tfn: 08 - 530 610 00 och
välja Medborgarcenter med knappval 3.
Lämna in synpunkter och klagomål via kommunens webbplats
Synpunkter och klagomål kan även lämnas digitalt med e-tjänst på
kommunens webbplats: Lämna synpunkter (botkyrka.se) eller genom att
klicka på botkyrka.se/kommun och politik/ så kan du påverka/synpunkter
och klagomål. Var god se bild nedan:

Lämna in synpunkter och klagomål på pappersblankett/
synpunktsvykort
Klagomål och synpunkter kan även lämnas genom att fylla i pappersblankett
för klagomåls- och synpunktshantering eller synpunktsvykort. Utskrivna
pappersblanketter och synpunktsvykort finns tillgänglig på samtliga enheter,
bifogas tillsammans med informationsbroschyr om synpunkts- och
klagomålshantering i samband med inflyttning till vård- och omsorgsboende
samt informeras om i samband med regelbundna utskick av närståendebrev.
Att ta emot synpunkter och klagomål
När synpunkter eller klagomål framförs ska medarbetare alltid tacka
uppgiftslämnaren, eftersom det är viktigt för vårt förbättringsarbete att
medborgarna vågar och orkar påtala brister. Medarbetare ska alltid beklaga
att missnöje har uppstått och att uppgiftslämnaren inte är nöjd. Detta görs
oavsett om medarbetaren håller med eller inte om synpunkten eller
klagomålet. Om synpunkten eller klagomålet kan åtgärdas direkt ska detta
göras. Om medarbetaren inte kan åtgärda synpunkten direkt, ska

3/4
uppgiftslämnaren visas hur denne kan lämna in en formell synpunkt (se ”Att
lämna in synpunkter och klagomål”) och informeras om att svar kommer
inom tio dagar.
Att ta emot synpunkter och klagomål på finska
Botkyrka är ett finskt förvaltningsområde vilket innebär att medborgare har
rätt att kommunicera på finska. Synpunkter på finska kan lämnas på
synpunktvykort eller digitalt via e-tjänst på kommunens webbplats.
Medborgarcenter informerar uppgiftslämnaren om att synpunkt/klagomål
har tagits emot och att svaret kan ta längre tid än tio dagar till följd av
översättning. Synpunkt/klagomål översätts till svenska och skickas till
registrator som skickar den vidare till berörd verksamhet. Svaret på
synpunkt/klagomål skickas sedan till registrator som skickar det vidare för
översättning varefter uppgiftslämnare får återkoppling
Att registrera, bedöma, utreda och återkoppla
synpunkter och klagomål
När synpunkt eller klagomål inkommit ska enhetschef registrera dessa i
ärendehanteringssystemet Public 360 (personuppgifter utelämnas).
Uppgiftslämnaren ska skyndsamt (inom två arbetsdagar) få bekräftelse om
att synpunkt/klagomål har tagits emot (gäller ej om uppgiftslämnaren valt
att vara anonym). Efter att synpunkt eller klagomål kommit till enhetschef
görs bedömning av allvarlighetsgrad och beslut om utredning, analys och
uppföljning. Om synpunkten/klagomålet gäller missförhållande eller
vårdskada informeras även ansvarig verksamhetschef som avgör om andra
stöd- och expertfunktioner såsom MAS (medicinskt ansvarig sjuksköterska)
ska kopplas in. Återkoppling ska ske inom tio arbetsdagar på det sätt som
uppgiftslämnare har angett (exempelvis genom mejl eller telefonsamtal).
Svaret skrivs i mallen som finns i kvalitetsledningssystemet Stratsys och en
kopia skickas till förvaltningsregistrator som vidarebefordrar svaret till
Medborgarcenter för registrering.
Att dokumentera synpunkter och klagomål i social
journal
Synpunkter och klagomål som rör en boende ska dokumenteras i social
journal. Den som tar emot synpunkten eller klagomålet ansvarar för att
dokumentation görs. Om synpunkt eller klagomål inte rör den boende direkt
eller berör något som på ett enkelt sätt går att åtgärda (”blommor på
balkongen”, ”kryddor på bordet”) behöver detta inte dokumenteras eller
registreras utan endast åtgärdas.
Uppföljning och systematiskt kvalitetsarbete
Enhetschef för löpande in samtliga synpunkter och klagomål i
kvalitetsledningssystemet Stratsys på Botwebb och redovisar kvartalsvis och

4/4
årligen i uppföljningar och verksamhetsberättelse. Medborgarcenter tar fram
och publicerar statistik månadsvis i kvalitetsledningssystemet Stratsys.
Berörd enhetschef sammanställer och informerar medarbetare om inkomna
synpunkter och klagomål på APT eller annat möte för avvikelsehantering.
Enhetschef driver sedan i samarbete med medarbetare det förbättringsarbete
som är kopplat till inkomna synpunkter och klagomål.