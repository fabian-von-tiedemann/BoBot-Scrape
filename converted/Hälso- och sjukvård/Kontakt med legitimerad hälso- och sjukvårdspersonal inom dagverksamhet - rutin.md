---
title: "Kontakt med legitimerad hälso- och sjukvårdspersonal inom dagverksamhet - rutin"
source_file: "Hälso- och sjukvård/Kontakt%20med%20legitimerad%20h%C3%A4lso-%20och%20sjukv%C3%A5rdspersonal%20inom%20dagverksamhet%20-%20rutin.pdf"
source_url: "https://botwebb.botkyrka.se/download/18.677b76f518f9ec645d61abeb/1716798707961/Kontakt%20med%20legitimerad%20h%C3%A4lso-%20och%20sjukv%C3%A5rdspersonal%20inom%20dagverksamhet%20-%20rutin.pdf"
---

Vård- och omsorgsförvaltningen
Dokumentet är beslutat av: Omsorgschef
Dokumentet beslutades den: 2024-04-26

---

Dokumentet gäller tillsvidare
Dokumentet ersätter: Kontakt med legitimerad personal 2022-01-20 omarbetad för dagverksamhet
Dokumentansvarig är: Biträdande enhetschef sjuksköterskeenheten

1/3
# RUTIN
Kontakt med legitimerad hälso- och
sjukvårdspersonal inom dagverksamhet
## Inledning
För att säkerställa en god kommunikation behövs rutiner kring hur och när
medarbetare på dagverksamheten ska kontakta legitimerad hälso- och
sjukvårdspersonal.
## Roller och ansvar
Med legitimerad hälso- och sjukvårdspersonal menas här sjuksköterska,
arbetsterapeut samt sjukgymnast/fysioterapeut inom hälso- och
sjukvårdsenheten.
Med medarbetare menas här personal som arbetar på dagverksamhet.
## Område
Hur medarbetare inom dagverksamhet ska ta kontakt med legitimerad hälso-
och sjukvårdspersonal angående brukare på dagverksamheten och vid vilka
tillfällen.
## Utförande
## SBAR
SBAR är en strukturerad form av överrapportering som ska användas vid
vårdbegäran och i alla telefonsamtal med legitimerad hälso- och
sjukvårdspersonal.
S – Situation: Uppge ditt namn och enheten du ringer ifrån. Ange brukarens
namn och personnummer. Vad är anledningen till att du ringer?
B – Bakgrund: Kort sjukhistoria, tidigare och nuvarande sjukdomar av
betydelse. Beskrivning av hälsoproblemet.
A – Aktuellt tillstånd, hur mår patienten just nu?
R – Rekommendation: Här ska du ge mottagaren ditt förslag till åtgärd
utifrån de uppgifter som du lämnat. Innan samtalet påbörjas ska du ha tagit
ställning till vad din rekommendation är, vad önskar du får åtgärd?

Kom också överens om tidsram och uppföljning. Var konkret, både om
tiden (t.ex. ny kontroll om en timme) och vem som är ansvarig för ny
kontakt för att undvika missförstånd.

2/3
Vårdbegäran – i Lifecare
Vårdbegäran skickas av medarbetare vid behov av en icke akut insats av
hälso- och sjukvårdspersonal. Vårdbegäran ska inte skickas i de situationer
medarbetare behöver omedelbar kontakt med legitimerad hälso- och
sjukvårdspersonal, då tas kontakt via telefon.
Vårdbegäran hanteras endast vardagar under kontorstid och kommer till den
legitimerade hälso- och sjukvårdspersonalen som är knuten till den enheten
där dagverksamheten ingår. Vårdbegäran skrivs enligt SBAR.
Legitimerad hälso- och sjukvårdspersonal tar emot vårdbegäran och gör ett
ställningstagande samt motiverar prioriteringen. Denna information
återkopplas till medarbetarna.
Lifecaremeddelande
Lifecare meddelanden är en kontaktväg för övrig information mellan
legitimerad hälso- och sjukvårdspersonal och medarbetarna som inte rör en
enskild brukare.
Ringens dagverksamhet
Kyrkstugan
Tre Källor
Alby 1 och Alby 2
Allégården
Vof Orren HSV
Vof VOB Kärsdala HSV
Vof VOB Strandängsgården HSV
Vof VOB Alby Äng HSV
Vof VOB Allégården HSV

Arbetsterapeut
Kontakta arbetsterapeut i första hand via vårdbegäran. Vid kontakt med
arbetsterapeut uppge information enligt SBAR.
En arbetsterapeut i den kommunala hälso- och sjukvården kontaktas enbart i
ärenden som rör brukarens vistelse på dagverksamheten, exempelvis:
 Fall
 Kommunikation (att kunna göra sig förstådd och att bli förstådd)
 Problem eller frågor angående hjälpmedel
 Förflyttningssvårigheter
 Oro, nedstämdhet eller beteendeproblematik
 Tillfällen då HSL-uppdrag inte fungerar eller utförs

Fysioterapeut/sjukgymnast
Kontakta fysioterapeut/sjukgymnast i första hand via vårdbegäran. Vid
kontakt med fysioterapeut/sjukgymnast uppge information enligt SBAR.

3/3
En fysioterapeut/sjukgymnast i den kommunala hälso- och sjukvården
kontaktas enbart i ärenden som rör brukarens vistelse på dagverksamheten,
exempelvis:

Fall

Problem eller frågor angående hjälpmedel

Förflyttningssvårigheter

Oro, nedstämdhet eller beteendeproblematik

Smärtproblematik

Tillfällen då HSL-uppdrag inte fungerar eller utförs

Sjuksköterska
Vid kontakt med sjuksköterska uppge information enligt SBAR. En
sjuksköterska i den kommunala hälso- och sjukvården kontaktas enbart i
akuta ärenden eller ärenden som rör brukarens vistelse på dagverksamheten,
såsom:
 Läkemedelshantering
 Fall
 Oro, nedstämdhet eller beteendeproblematik
 Smärtproblematik
 Tillfällen då HSL-uppdrag inte fungerar eller utförs
Akut situation
Vid en urakut situation så som akut andnöd, kraftig blödning eller annat som
utgör fara för brukarens liv, larma 112 och kontakta därefter kommunens
sjuksköterska via telefon för att informera om det inträffade samt om att
man larmat 112.
Behov av akut medicinsk bedömning
Vid behov av akut medicinsk bedömning av brukarens tillstånd ska
sjuksköterska kontaktas via telefon, rapportera enligt SBAR. Ta fram
läkemedelslista om sådan finns innan du ringer. Exempel på akuta
situationer:
 andningssvårigheter
 hjärtbesvär
 svimning/nytillkommen plötslig yrsel
 blödning som ej stannar av
 plötslig ihållande, svår smärta
 om brukaren har diabetes och uppvisar tecken på lågt blodsocker
som blekhet, kladdig och slö eller tecken på högt blodsocker som
trötthet. Ta blodsocker innan kontakt med sjuksköterska.