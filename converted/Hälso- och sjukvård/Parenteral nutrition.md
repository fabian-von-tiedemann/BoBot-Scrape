---
title: "Parenteral nutrition"
source_file: "Hälso- och sjukvård/Parenteral%20nutrition.pdf"
source_url: "https://botwebb.botkyrka.se/download/18.376f9c8d18120dd923373fb/1671117945709/Parenteral%20nutrition.pdf"
---

1/2
# PARENTERAL NUTRITION ARBETSSÄTT
Vård- och omsorgsboende och servicehus
Tillhör ärende:
Datum 22-06-02   Sjuksköterskeenheten

---

Rutin för parenteral nutrition

## PARENTERAL NUTRITION
## Inledning
För boende med eller risk för sviktande energi- och näringsintag bör
nutritionsbehandling planeras tidigt. I första hand ska energibehovet täckas
oralt eller enteralt. När detta inte är möjligt kan parenteral nutrition under en
begränsad tid vara både oral och enteral nutrition eller täcka hela energi- och
näringsbehovet. Parenteral nutrition är definitionsmässigt
läkemedelsbehandling. När boende skrivs ut från slutenvården med
parenteral nutrition finns vissa krav för fortsatt säker vård på vård- och
omsorgboende. Rutinen är framtagen i samarbete med ansvarig
läkarorganisation.
## Ansvar
Utskrivande enhet har ansvar för att det finns en aktuell vårdplan gällande
parenteral nutrition där indikation, planerad behandlingstid samt uppföljning
framgår. Utskrivande enhet ansvarar för förskrivning av pump för parenteral
nutrition samt ordination av parenteral näringslösning och ev. tillsatser i
pascal. Vid behov kan patientansvarig läkare hjälpa till med att förskriva
pump för parenteral nutrition.
Patientansvarig läkare på boendet har fortsatt övergripande ansvar för
utredning och ordination av parenteral näring. Vid behov sker ordination av
parenteral näring i samråd med dietist.
Sjuksköterskan ansvarar för administration av parenteral nutrition,
övervakning av den boende samt skötsel av central infart. Sjuksköterskan
har omvårdnadsansvar för boendens näringsintag och ordinerar lämpliga
omvårdnadsåtgärder.
## Utförande
Sjuksköterska tar emot telefonrapport från sjukhuset enligt rapportmall
”parenteral nutrition”. I osäkra fall vid t.ex. otydlig vårdplan tar
sjuksköterska kontakt med i första hand patientansvarig läkare på boendet, i
andra hand med biträdande verksamhetschef på läkarorganisationen som i
sin tur kontaktar ansvarig läkare på utskrivande enhet.
För fortsatt vård på boendet krävs:
-
Aktuell vårdplan för parenteral nutrition

Dnr: /Ärendebeskrivning
2/2
-
Parenteral näringslösning samt ev. tillsatser ordinerade i pascal
-
Central infart: PICC-line eller port-a-cath
-
Infusionspump (förskrivs av regionen)

Sjuksköterskan säkerställer vid överrapportering att ovanstående är uppfyllt
samt att ordinerad näringslösning skickas med så att det räcker till leverans
från dosapotek. Sjuksköterskan ansvarar även för att material för infusion
och hantering av central infart beställs till boendet samt vid behov skickas
med från sjukhuset.
Sjuksköterskan följer upp vikt, munhälsa och allmäntillstånd samt ordinerar
lämpliga omvårdnadsåtgärder och skriver HSL-uppdrag till personal där det
framgår vilka kontroller som omsorgspersonalen ska utföra.