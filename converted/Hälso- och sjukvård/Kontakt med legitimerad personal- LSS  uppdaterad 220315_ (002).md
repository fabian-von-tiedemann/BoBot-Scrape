---
title: "Kontakt med legitimerad personal- LSS  uppdaterad 220315_ (002)"
source_file: "Hälso- och sjukvård/Kontakt%20med%20legitimerad%20personal-%20LSS%20%20uppdaterad%20220315_%20(002).docx"
source_url: "https://botwebb.botkyrka.se/download/18.9c2e6951808eb6ee2d3530/1652091415514/Kontakt%20med%20legitimerad%20personal-%20LSS%20%20uppdaterad%20220315_%20(002).docx"
---

Kontakt med legitimerad personal

## Inledning

Hur och när omsorgspersonal ska ta kontakt med legitimerad personal och vad som är viktigt att ta reda på innan och överrapportera till legitimerad personal

## Roller och ansvar

När omsorgspersonal inom samtliga verksamheter med kommunal hälso- och sjukvård ska kontakta legitimerad personal.

Med legitimerad personal menas här sjuksköterska, arbetsterapeut, sjukgymnast/fysioterapeut.

Dietist, logoped och ortopediska hjälpmedel är knutna till Region Stockholm.

## Område

Kontakt med legitimerad personal utöver det som tas upp i rutin för boendegenomgång och kvalitetsråd.

# SBAR

Vårdbegäran

Lifecaremeddelanden

Arbetsterapeut

Sjukgymnast/fysioterapeut

Sjuksköterska

## SBAR

SBAR är en strukturerad form av överrapportering som ska användas vid vårdbegäran och i alla telefonsamtal med legitimerad personal.

S – Situation: Uppge ditt namn och boendet du ringer ifrån. Ange brukarens namn och personnummer. Vad är anledningen till att du ringer?

B – Bakgrund: Kort sjukhistoria, tidigare och nuvarande sjukdomar av betydelse. Beskrivning av hälsoproblemet.

A – Aktuellt tillstånd: status vitala parametrar t.ex. blodtryck, puls, blodsocker, hur mår patienten just nu?

R – Rekommendation: Här ska du ge mottagaren ditt förslag till åtgärd utifrån de uppgifter som du lämnat.  Innan samtalet påbörjas ska du ha tagit ställning till vad din rekommendation är, vad önskar du får åtgärd?

Kom också överens om tidsram och uppföljning. Var konkret, både om tiden (t.ex. ny kontroll om en timme) och vem som är ansvarig för ny kontakt för att undvika missförstånd.

Vårdbegäran – i Lifecare

Vårdbegäran skickas av omvårdnadspersonal vid behov av en icke akut insats av hälso- och sjukvårdspersonal Vårdbegäran ska inte skickas i de situationer omvårdnadspersonal behöver omedelbar kontakt med legitimerad hälso- och sjukvårdspersonal, då tas kontakt via telefon.

Vårdbegäran hanteras endast vardagar under kontorstid av hälso- och sjukvårdspersonal.

Legitimerad hälso- och sjukvårdspersonal som arbetar under jourtid (kväll, natt och helg) kan vid telefonsamtal från personal göra bedömning att ärendet inte är akut och uppmana personalen att skicka en vårdbegäran som hanteras nästkommande vardag. Vårdbegäran kommer till de legitimerade hälso- och sjukvårdspersonal som är knutna till den enheten där brukaren bor. Vårdbegäran skrivs enligt SBAR, se under rubrik ”SBAR” ovan.

Legitimerad personal tar emot vårdbegäran och gör ett ställningstagande samt motiverar prioriteringen. Denna information återkopplas till omvårdnadspersonalen så den är viktig. Vårdbegäran avslås om legitimerad personal bedömer att vårdbegäran inte faller under HSL, den går då tillbaka till EC knuten till enheten.

Lifecaremeddelanden

Lifecare meddelanden är en kontaktväg för övrig information mellan legitimerad personal och omvårdnadspersonal som inte rör enskild brukare. I ämnesraden ska det stå vilken gruppbostad/serviceboende det är så att ansvarig legitimerad personal i första hand läser meddelandet.

Kontaktuppgifter till hälso- och sjukvårdspersonalen, LSS teamet som arbetar mot gruppboenden, serviceboenden samt dagliga verksamheter:

Vof LSS HSV – Information som behöver nå hela teamet

Vof LSS Sjuksköterskor

Vof LSS Arbetsterapeut/fysioterapeut

Det är omöjligt att beskriva alla situationer och tillstånd hos brukare där kontakt behöver tas med legitimerad personal. Under varje profession nedan beskrivs flera situationer för att användas som stöd av boendepersonalen.

Arbetsterapeut

Arbetsterapeuten arbetar med aktivitet och delaktighet i kombination med kroppsfunktion. Arbetsterapeuten kan konsulteras för att anpassa aktiviteter för att möjliggöra att brukaren kan delta i enhetens aktivitetsutbud samt göra en bedömning av funktions- och aktivitetsförmåga som rör de dagliga aktiviteter. Arbetsterapeuten arbetar med aktivitetsbalans och ser till brukarens ork och förmåga samt vilka förutsättningar som finns i aktivitetsutförandet.

Generellt ska en arbetsterapeut kontaktas då det sker en förändring i brukarens status som relaterar till aktivitetsutförande, hjälpmedelsanvändning eller patientsäkerhet.

Kontakt arbetsterapeut i första hand via vårdbegäran förutom då brukare skrivs- in eller ut från sjukhus, ta då kontakt via telefon. Vid behov av rådgivning kontakta arbetsterapeut via telefon eller lifecaremeddelanden. Vid kontakt med arbetsterapeut uppge information enligt SBAR.

En arbetsterapeut kontaktas när det gäller nedan listade områden.

Svårigheter att utföra en/flera dagliga aktiviteter som t.ex. äta eller dricka, personlig hygien.

Kognitiva funktioner (förstå klocka, tid och datum, minnessvårigheter, planering av dag/vecka, försämrad förmåga att tolka miljön runtomkring samt att hitta och orientera sig).

Kommunikation (att kunna göra sig förstådd och att bli förstådd).

Funktionsnedsättning av arm- eller hand.

Problem eller frågor angående hjälpmedel. Kontrollera först i dokumentet ”Rutiner för hantering och skötsel av medicintekniska produkter” som visar om det är kommunen eller regionen som har ansvaret för hjälpmedlet.

En förändrad kroppsfunktion eller kroppsvikt. Som kan ha en inverkan på användningen av ett hjälpmedel (för liten/stor rullstol, lyftsele, ändrat sittande i rullstol)

Fall

Vid rodnad eller trycksår

Smärtproblematik, spasticitet eller stelhet i samband med aktivitet som tillhör arbetsterapeut.

Förflyttningssvårigheter.

Sömnproblematik.

Oro eller beteendeproblematik.

Tillfällen då HSL-uppdrag inte fungerar eller utförs.

Inflytt/utflytt.

Inläggning sjukhus (ring i förstahand).

Återkomst efter sjukhusvistelse (ring i förstahand).

Vård i livets slut.

Om brukaren avlidit.

Fysioterapeut/sjukgymnast

Fysioterapeut/sjukgymnast gör bedömningar i förflyttning samt kroppsfunktion samt instruerar eller utför träning för att återfå förmågor eller bibehålla förmågor. Fysioterapeut/sjukgymnast arbetar med ”balans (fysisk förmåga samt krav) i rörelse” och betonar vikten av daglig fysisk aktivitet för välbefinnandet.

Kontakt fysioterapeut i första hand via vårdbegäran förutom då brukare skrivs- in eller ut från sjukhus, ta då kontakt via telefon. Vid behov av rådgivning kontakta fysioterapeut/sjukgymnast via telefon eller lifecaremeddelanden. Vid kontakt med fysioterapeut/sjukgymnast uppge information enligt SBAR.

Fysioterapeut/sjukgymnast kontaktas alltid vid nedanstående om det finns problem eller om det sker förändringar. Förändringar kan påverka förflyttnings/gångförmågan, hjälpmedelsanvändningen och vara patientsäkerhetsrisker. En fysioterapeut/sjukgymnast kontaktas när det gäller nedan listade områden:

Andning (problem med slemmobilisering).

Muskelsvaghet, balans, gångförmåga.

Fall.

Förmåga att röra sig och förflytta sig.

Förflyttningssvårigheter.

Problem eller frågor angående hjälpmedel. Kontrollera först i dokumentet ”Rutiner för hantering och skötsel av medicintekniska produkter” som visar om det är kommunen eller regionen som har ansvaret för hjälpmedlet.

Förändrad kroppsfunktion eller kroppsvikt som kan ha inverkan på användningen av ett hjälpmedel eller behov av hjälpmedel (för liten/stor rullstol, lyftsele, ändrat sittande i rullstol).

Smärtproblematik, spasticitet eller stelhet i rörelseapparaten.

Tillfällen då HSL-uppdrag inte fungerar eller utförs

Vård i livets slut

Inflytt/utflytt

Inläggning sjukhus (ring i förstahand).

Återkomst efter sjukhusvistelse (ring i förstahand).

Om brukaren avlidit.

Dietist / Logoped/ Ortopediska hjälpmedel

Vid behov av nutritionsbedömning

Kontakt sker med aktuell enhet inom Region Stockholm.

Sjuksköterska

Akut situation

Vid en urakut situation så som akut andnöd, kraftig blödning eller annat som utgör fara för brukarens liv, larma 112 och kontakta därefter kommunens

sjuksköterska för att informera om det inträffade samt att 112 är kontaktad.

Om situationen inte är akut, gå in i brukarens journal och kontrollera senaste anteckningarna om det står något om brukarens besvär/situation och vad som sagts tidigare

Behov av medicinsk bedömning

Det finns olika symptom och kontroller som omsorgspersonalen behöver uppmärksamma och ta reda på innan kontakt med sjuksköterska för att vara förberedd på att svara på sjuksköterskans frågor. Det är viktigt att sjuksköterskan får korrekt och tillräcklig information för att göra en bedömning. Rapporteras enligt SBAR. Ta fram läkemedelslista innan du ringer.

Var beredd på följande frågor.

Är brukaren vaken?

Hur är andningen (andningsproblem?)

Vid diabetes: kontrollera blodsocker innan

Har brukaren ont? Var/ Hur länge?

Fall

Urin (grumlig, luktar, blodig, smärta/kissar ofta, när senast)

Vid misstanke om feber/frossa: kontrollera temp innan

Illamående och kräkningar?

Oro?

Mediciner (tagit, när?)

Ätit, druckit?

Skött magen?

Sjuksköterskan kan behöva ställa ytterligare frågor för att kunna göra en korrekt bedömning och prioritering av ärendet. Sjuksköterskan bedömer situationen, åtgärdar och kontaktar vid behov läkare.

Sjuksköterska kontaktas via Telefon om brukaren:

har svårt att andas, eller har hjärtbesvär.

har svimmat, är chockpåverkad (blek, kallsvettig, snabb puls) eller klagar över nytillkommen plötslig yrsel.

börjar blöda. Om möjligt försök stoppa synlig blödning.

om blod ses i urinen, om svart avföring förekommer eller vid blåmärken.

har ramlat

får ihållande, svår smärta eller när pågående smärtbehandling inte hjälper.

får feber eller andra tecken på infektion.

Om PEG sond eller annan kateter åkt ur. Ring snarast om detta sker!

Om något oförutsett har inträffat eller kan inträffa med medicintekniska produkter eller utrustning hos brukaren, ex peg och KAD

har problem i samband med medicinering, t ex. inte tar sin medicin eller tappar medicinen.

Om oklarheter uppstår angående läkemedelsdos, ordinationshandling eller signeringslista, kontakta sjuksköterska innan du ger läkemedlet.

är diabetiker och uppvisar tecken på lågt blodsocker som blekhet, kladdig och slö eller tecken på högt blodsocker som trötthet. Ta blodsocker innan kontakt med sjuksköterska.

inte vill äta eller dricka, har kräkningar eller diarré.

har svårigheter att kissa eller förstoppning.

Vid rodnad och trycksår

har problem med sömnen som inte går att lösa med omvårdnadsåtgärder

har stor oro eller ångest som inte går att avleda med omvårdnadsåtgärder.

Inflytt/utflytt.

Inläggning sjukhus.

Kommer hem från sjukhusvistelse/läkarbesök.

Har blivit utsatt för övergrepp eller att det finns misstanke om övergrepp.

Vård i livets slut.

Om brukaren avlidit.

Sjuksköterska kontaktas via Vårdbegäran om brukaren:

har förändrat allmäntillstånd som inte är akut ex. förändrat beteende

har ett HSL-uppdrag som inte fungerar eller utförs

behöver mer information om sin sjukdom, behandling eller kring sin situation

har egenvård och omvårdnadspersonal ser att det finns en risk att patienten tar skada i samband med egenvården

Inplanerade läkarbesök där vid behovs mediciner kan behövas

Sjuksköterska kontaktas via Lifecare meddelanden om:

Vid beställning av läkemedel, ex om kräm och ögondroppar är på väg att ta slut

Om personal har egna funderingar kring läkemedel, biverkningar, delegering, träning eller hjälpmedel

Om situation där etiska frågeställningar uppstår

| LÄST | Godkänt för beslut |
|---|---|

| Susan/Tina | OK 24/3 |
|---|---|

Sandra