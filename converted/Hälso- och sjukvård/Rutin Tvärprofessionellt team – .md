---
title: "Rutin Tvärprofessionellt team – "
source_file: "Hälso- och sjukvård/Rutin%20Tv%C3%A4rprofessionellt%20team%20%E2%80%93%20.pdf"
source_url: "https://botwebb.botkyrka.se/download/18.c317a51196a44b99cff282/1746714907696/Rutin%20Tv%C3%A4rprofessionellt%20team%20%E2%80%93%20.pdf"
---

Vård- och omsorgsförvaltningen
Dokumentet är beslutat av: Verksamhetschef för LSS och HSV
Dokumentet beslutades den: 2024-12-01

---

Dokumentet gäller tillsvidare
Dokumentansvarig är: Verksamhetsutvecklare i LSS i samverkan med HSV

1/7
# SAMVERKANSRUTIN
Tvärprofessionellt teammöte LSS - boenden
och den kommunala hälso- och sjukvården
## (LSS-HSV)
## Inledning
Medarbetare inom Vård och omsorgsförvaltningen ska arbeta för att ge en
vård och omsorg som är anpassad efter den enskildes unika behov och
önskemål. Ett personcentrerat förhållningssätt innebär att det som är viktigt
för individen tydliggörs, och att den enskildes vilja och förmågor tas
tillvara.
Teamsamverkan betyder att de som arbetar runt den enskilde planerar och
samordnar vården och omsorgen för att möta den enskildes behov på bästa
sätt. Olika yrkesgrupper bidrar med sin kompetens för att uppnå det bästa
resultatet. Samarbete i team är en nyckelfaktor för att säkerställa en
personcentrerad och trygg vård och omsorg.
Med tvärprofessionellt team menas att olika professioner som arbetar med
lagen om stöd och service till vissa funktionshindrade (LSS) och kommunal
hälso- och sjukvård (LSS-HSV), samarbetar för att ge bästa möjliga stöd
och vård.
Denna rutin får endast revideras i samråd med samtliga professioner som
ingår. Dokumentansvarig ansvarar för att uppdatera rutin och är den som
sammankallar.
## Syfte
Syftet med tvärprofessionella teammöten är:
•
Att planera, samordna och följa upp insatser för att ge varje enskild
individ den bästa möjliga vården och omsorgen.
•
Att samarbeta mellan olika yrkesgrupper med utgångspunkt i den
enskildes perspektiv och situation.
•
Att samarbeta mellan olika yrkesgrupper utifrån deras specifika
kompetenser och ansvar.
## Område
Rutin omfattar planering, förberedelse, genomförande och uppföljning av
tvärprofessionellt teammöte mellan LSS-boenden och den kommunala
hälso- och sjukvården.

2/7
## Utförande
Årsplanering och kallelse
Under januari månad ska enhetschef planera in ett tvärprofessionellt
teammöte för våren och på våren bokar man vid sittande möte in en tid för
hösten. Enhetschef skickar en inbjudan via Outlook till de som ska delta.
Tvärprofessionella teammöten kan hållas oftare vid akuta eller oväntade
hälsoförändringar, eller om uppsatta mål inte har uppnåtts.
Under veckorna 26 till 33 görs inga ordinarie teammöten, men möten kan
hållas om det uppstår akuta eller oväntade hälsoförändringar.
Deltagande och ersättare
Medverkande vid teammöten är enhetschef, stödperson, stödpedagog,
stödassistent, sjuksköterska, arbetsterapeut och/eller fysioterapeut. Alla
yrkesgrupper i teamet ska vara representerade vid teammöten.
Om någon inte kan närvara, ansvarar den personen för att informera de
andra i tvärprofessionella teamet. Tillsammans beslutas om mötet kan hållas
som planerat eller om det behöver avbokas.
Varje verksamhet ansvarar för att hitta en ersättare om det behövs. Om
stödperson inte kan delta på teammöte ansvarar hen eller enhetschef för att
delegera uppgiften till en kollega som tar över stödpersonens uppgifter.
Samtycke
Utgångspunkten för genomförande av teammöte är att det finns ett samtycke
från den enskilde.
Stödperson ansvarar för att ta in samtycke när den enskilde är inplanerad på
ett teammöte och ska:
- Dokumentera det under fliken “samtycke” i Lifecare.
Exempel: Kalle har muntligt samtyckt till att vi får ha ett teammöte
mellan de olika yrkesprofessionerna inom LSS och HSV för att
planera hans vård och omsorg.
- Informera personal inom hälso- och sjukvården (HSV) att samtycket
är inhämtat.

- Om det inte är möjligt för den enskilde att ge sitt muntliga samtycke,
ska omsorgspersonalen försöka få och dokumentera samtycke på
annat sätt, till exempel genom ett presumerat samtycke, vilket

3/7
innebär att man kan anta att åtgärden är i linje med den enskildes
vilja.
Mötesordning
Inför mötet:
Enhetschef ansvarar för att organisera och leda mötet. Varje yrkesprofession
ansvarar för att förbereda sig inför mötet genom att inhämta relevant
information från dokumentation i journal. Innehållet vid tvärprofessionella
teammöten ska i huvudsak beröra:
- Genomförandeplan (LSS)
- Hälsoplaner (HSV)
- Samordning av insatser och åtgärder -HSL uppdrag
- Avvikelsehantering gällande HSL
- Riskbedömningar/ skyddsåtgärder gällande HSL
- Hjälpmedel, aktivitet, funktion och träning.
- Identifiera behov av eventuell SIP (Samordnad Individuell Plan).
- Senior alert

Stödperson och legitimerad personal ska använda bifogad checklista för att
förbereda sig inför mötet. Checklistan tas med till mötet.
Enhetschef ansvarar för att LSS-HSV får till sig relevant information utifrån
brukarnas checklista som de behöver för att kunna komma förbereda till
mötet. Information skickas samlat i ett mail via Lifecare till LSS-HSV
senast 4 dagar innan mötet.
Under mötet:
Enhetschef är ordförande och ansvarar för att mötet följer rutinen gällande
syfte, inriktning och innehåll samt dagordning enligt checklistan.
Inriktningen för samordning och samverkan kring den enskilde vid
tvärprofessionella teammöten ska vara:
- Personcentrerad: Fokus på patientens individuella behov och
preferenser.
- Förebyggande: Identifiera och vidta åtgärder för att förhindra
problem innan de uppstår.
- Habiliterande/rehabiliterande: Arbeta för att återställa eller
förbättra patientens funktion.
- Problemlösande: Identifiera problem och utveckla lösningar.

4/7
- Uppföljande: Säkerställ att åtgärder följs upp och revideras vid
behov.

Mötesdeltagande kan undantagsvis ske digitalt i säkert IT-system.
Efter mötet:
Stödpersoner och LSS-HSV har ansvar för att dokumentera enligt sina
yrkesroller. Dokumentationen ska göras i samband med eller direkt efter
mötet
- Stödperson dokumenterar under rubriken ”Övrigt”
- Legitimerad hälso- och sjukvårdspersonal dokumenterar under
rubriken ”uppföljning” av respektive hälsoplan.

Dokumentationen ska innehålla:
- Namn och yrkestitel på de som deltog i teammötet.
- Planerade åtgärder som beslutats utifrån risker och behov.
- Ansvarsfördelning: Vem som ansvarar för vilka åtgärder och vem
som informerar den enskilde om dessa.
- Vid behov ska genomförandeplan (LSS) och hälsoplan (HSV)
uppdateras.
## Uppföljning
Det är viktigt att säkerställa att åtgärderna genomförs enligt planen och att
eventuella justeringar dokumenteras och kommuniceras till berörda parter.
Varje yrkesprofession ansvarar för att följa upp de åtgärder som beslutats
under teammötet. Uppföljningen ska dokumenteras i respektive journal.
LSS verksamheterna följer upp åtgärderna på respektive brukarmöte.

Tvärprofessionellt teammöte

Datum:

Enhet:

Initialer:

5/7

Checklista makuleras efter dokumentation i journal.

Checklista

Ärende (arbetsanteckningar)
Ansvarig
Planerad
## Uppföljning
LSS-genomförandeplan-Stödperson
Nya insatser eller ändringar i befintliga
planer som man behöver samverka med
LSS-HSV? Exempelvis, tidiga tecken
(demens)

HSV-Hälsoplan:
Status, uppdatering och justering. Nya
insatser eller ändringar i befintliga
planer

Gemensamma ansvarsområden
verkställighet och LSS-HSV

Samordning av insatser och
åtgärder: Ex HSL-uppdrag
Diskutera hur insatser ska koordineras
mellan olika yrkesprofessioner

Fördelning av ansvar för planerade
insatser

Tvärprofessionellt teammöte

Datum:

Enhet:

Initialer:

6/7
HSL-avvikelser
Gå igenom eventuella avvikelser som
inträffat, vilka åtgärder som vidtagits,
och vad dessa har lett till.

Riskbedömning och
skyddsåtgärder:
Stödperson tar med riskbedömning för
den enskilde. LSS-HSV tar med
skyddsåtgärder som behöver gås
igenom.

Hjälpmedel, aktivitet, funktion
och träning från LSS- HSV
Diskutera behov och användning av
hjälpmedel, aktivitetsnivå, funktion och
träning.
Bedömning av aktivitetsnivå, funktion
och behov av stöd/träning.

Identifiera behov av SIP-möte:
Behov av att samverka med andra
aktörer?

Övriga frågor
Eventuella övriga frågor eller punkter
som behöver diskuteras

Tvärprofessionellt teammöte

Datum:

Enhet:

Initialer:

7/7