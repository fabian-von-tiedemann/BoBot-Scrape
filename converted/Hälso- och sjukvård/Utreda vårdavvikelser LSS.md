---
title: "Utreda vårdavvikelser LSS"
source_file: "Hälso- och sjukvård/Utreda%20v%C3%A5rdavvikelser%20LSS.pdf"
source_url: "https://botwebb.botkyrka.se/download/18.31d3e28919367f7bda6cf27/1732805537153/Utreda%20v%C3%A5rdavvikelser%20LSS.pdf"
---

Dokumentet är beslutat av: Verksamhetschef LSS och HSV
Dokumentet beslutades den: 2024-11-27

---

Dokumentet gäller tillsvidare
Dokumentet uppdaterat:
Dokumentansvarig är: Verksamhetsutvecklare LSS i samverkan med HSV

1/2
# SAMVERKANSRUTIN
Utredning av vårdavvikelser
Överenskommelse mellan LSS-boende och LSS-HSV
## Inledning
Syftet med detta dokument är att tydliggöra samverkan i processen för
utredning av vårdavvikelser. Dokumentet beskriver utredningsprocessen för
vårdavvikelser.
Denna rutin får endast revideras i samråd med samtliga professioner som
ingår. Dokumentansvarig ansvarar för att uppdatera rutin och är den som
sammankallar.
Utredningsprocessen i samverkan med LSS-
## HSV
1. Enhetschef gör en preliminär riskbedömning för att kunna välja
dokument. Riskbedömningen görs utifrån den information som
avvikelsen innehåller. För riskbedömning kan du hitta mer
information på botwebb under rubriken Riskvärde.

2. Enhetschefen startar upp ett dokument och fyller i så mycket som
möjligt genom att samla information och prata med berörda
personer. Även åtgärder som vidtagits bör skrivas in i dokumentet.

3. Enhetschef får på egen hand genomföra utredning utan legitimerad
personal när det gäller händelser där:
a. signering saknas, men där man vet säkert att brukare har fått
sitt läkemedel
b. enstaka läkemedel hittas vid tex städning eller bäddning
Avsluta utredning enligt punkt 9.
4. Enhetschef lägger utifrån bedömning till legitimerad personal som
medutredare. Vid fall ska både sjuksköterska, fysioterapeut och
arbetsterapeut läggas till som medutredare.

5. Medutredande legitimerad personal börjar med att se över
riskbedömningen och ändrar vid behov. Sedan kartlägger/utreder
medutredare sin del och skriver in åtgärder.

2/2
6. Om utredarna anser att chef för legitimerad personal behöver vara
med i utredningen skickas ett mail via outlook med rapportnummer
för kännedom.

7. Medutredare skickar Lifecare- meddelande till enhetschef när
utredningen är klar. Vid behov efterfrågar medutredare direktkontakt
med enhetschefen.

8. Enhetschefen avgör om utredningen innehåller all nödvändig
information eller om det krävs ytterligare direktkontakt.

9. Enhetschef beslutar när utredningen är klar och skickar
rapportnummer till verksamhetschef för avslut.

Om vårdavvikelsen berör legitimerad personal, ska enhetschef lägga till
legitimerad enhetschef som medutredare samt skicka ett mail via outlook
med rapportnummer för kännedom.

Systematiskt kvalitetsarbete
Verksamheten skall fortlöpande utvecklas och säkras av ansvarig chef
enligt följande steg:
1. utreda inkommen vårdavvikelse tillsammans med legitimerad
personal.
2. informera medarbetare och brukare om utredningens beslut
3. planera för att vidta åtgärder utifrån händelsen tex ändra i rutiner och
arbetssätt så vårdskada och risk för vårdskada inte upprepas.
4. säkerställa att medarbetare görs delaktiga och hjälper till att ta fram
åtgärder
5. säkerställa att relevant information har dokumenterats i social
journal och kopplats till avvikelserapport med rapportnummer av
medarbetare.
6. registrera åtgärderna i Lifecare vårdavvikelseutredning
7. följa upp och utvärderar de åtgärder som beslutats i utredningen och
återkoppla till medarbetare