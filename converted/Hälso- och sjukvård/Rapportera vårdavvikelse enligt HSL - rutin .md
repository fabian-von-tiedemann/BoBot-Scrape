---
title: "Rapportera vårdavvikelse enligt HSL - rutin "
source_file: "Hälso- och sjukvård/Rapportera%20v%C3%A5rdavvikelse%20enligt%20HSL%20-%20rutin%20.pdf"
source_url: "https://botwebb.botkyrka.se/download/18.5d7b784f1864a4d3f622a3e2/1680176729839/Rapportera%20v%C3%A5rdavvikelse%20enligt%20HSL%20-%20rutin%20.pdf"
---

Vård- och omsorgsförvaltningen
Dokumentet är beslutat av: omsorgschef Ramona Grapenhielm
Dokumentet beslutades den: 2023-02-23

---

Dokumentet gäller tillsvidare
Dokumentet ersätter: [Nytt dokument]
Dokumentansvarig är: [verksamhetsutvecklare vård- och omsorgsboende Elisabet Hedin Ribeiro]
1/7
# RUTIN
Rapportera vårdavvikelse enligt
HSL - rutin
Syftet med avvikelserapportering är att öka patientsäkerheten genom att
uppmärksamma och förebygga risker, tillbud och negativa händelser. Alla
händelser som kan vara en risk för eller som utgör en vårdskada måste
rapporteras och utredas enligt Patientsäkerhetslagen (2010:659) och
HSLF-FS (2017:40). För att kunna bedriva ett systematiskt patientsäkerhets-
arbete i enlighet med HSLF-FS 2017:40 ska alla uppkomna vårdavvikelser
rapporteras.
Denna rutin gäller vårdavvikelser som faller inom hälso- och sjukvårds-
lagstiftning. Avvikelser och missförhållanden som faller inom socialtjänst-
lagstiftningen berörs i Rapportera avvikelse och missförhållande enligt SoL
(Lex Sarah)– rutin. Synpunkts- och klagomålshantering som inte rör
vårdavvikelser berörs i Hantering av synpunkter och klagomål – rutin.
Denna rutin följer dokument Vårdavvikelser & lex Maria Rapportera och
utreda.pdf (botkyrka.se) upprättat av MAS (medicinskt ansvarig
sjuksköterska) 2021-07-15.
## Roller och ansvar
Verksamhetschef – ansvarar för att rutin finns och att enhetschef utreder
avvikelser enligt gällande rutin.
Enhetschef - ansvarar för att rutinen är känd, väl implementerad och följs av
medarbetare.
Medarbetare - ansvarar för att följa och arbeta enligt rutin och att
uppmärksamma enhetschef om det finns oklarheter eller svårigheter att följa
rutin.
MAS (medicinskt ansvarig sjuksköterska) – ansvarar för att vara behjälplig i
utredningsarbetet, för att tillsammans med enhetschef utreda allvarliga
vårdavvikelser, bedöma om ärendet ska rapporteras till Inspektionen för
vård och omsorg (IVO) samt rapportera till Vård- och omsorgsnämnden.
## Område
Rutinen berör vårdavvikelser inom vård- och omsorgsboende.

2/7
## Utförande
Alla medarbetare inom vård- och omsorgsförvaltningen har en skyldighet att
rapportera vårdavvikelser.
Definition av vårdavvikelse
•
En händelse som medfört eller hade kunnat medföra något oönskat;
händelser alltifrån mindre störningar i det dagliga arbetet som inte leder
till/lett till att boende skadas, till händelser som medför personskada där
boende mist livet.
•
Både aktiva och passiva handlingar och händelser sådant som har
gjorts och sådant inte gjorts (passiva försummelser).
•
Både egenupplevt och andrahandsinformation både händelser,
handlingar och försummelser som medarbetaren själv varit med om
händelser och försummelser som medarbetaren fått kännedom om från
andra.
Vårdavvikelser delas upp i tre olika allvarlighetsgrader:
1. Risk – möjlighet att en negativ händelse eller tillbud skulle kunna
inträffa.
2. Tillbud – händelse som hade kunnat medföra något oönskat (men ingen
skada) har inträffat.
3. Negativ händelse – händelse som medfört att en vårdskada har
inträffat.
Definition av vårdskada
Vårdskada definieras enligt Patientsäkerhetslagen 2010: 659 § 5 som
”lidande, kroppslig eller psykisk skada eller sjukdom samt dödsfall som
hade kunnat undvikas om adekvata åtgärder hade vidtagits vid patientens
kontakt med hälso- och sjukvården”.

Allvarlig vårdskada definieras enligt samma lagrum som skada som är
”bestående och inte ringa eller som har lett till att patienten fått ett väsentligt
ökat vårdbehov eller avlidit“.
Exempel på vårdavvikelser:
•
Vårdskada: tillbud och risker där personskada skulle kunna uppstå
eller negativ händelse där personskada har uppkommit.
•
Fall: fallolyckor och fallskador.
•
Trycksår
•
Ej genomfört HSL-uppdrag
•
Vårdrelaterade infektioner: infektioner som hade kunnat
förhindras ex postoperativa sår, urinvägsinfektioner, infektion i
infart, lunginflammation pga aspiration.

3/7
•
Vårdhygien: brister i följsamhet av basala hygienrutiner, klädregler,
användning av personlig skyddsutrustning.
•
Förväxlingar av olika typer: ex läkemedel, dokumentation,
identitet, administreringstid.
•
Läkemedelshantering: brister i eller felaktig läkemedelshantering,
ej given dos.
•
Bristande bemötande
•
Brister i vården/omvårdnaden
•
Samverkan/informationsöverföring: brister i
informationsöverföring/samarbete externt (mellan olika vårdgivare)
eller internt (mellan avdelningar, enheter, personalgrupper etc),
dokumentation, IT/telefoni, otydliga/felaktiga HSL-uppdrag,
vilseledande instruktion, brister i arbetsrutiner, eller brister i vårdens
organisation.
•
Våld och övergrepp: psykiskt, fysiskt, våld mellan boenden.
•
Fördröjd eller felaktigt utförd undersökning, vård eller
behandling eller utebliven undersökning eller behandling.
•
Bristande eller otillräckliga resurser: ex brister i kompetens,
bemanning, lokaler, utrustning.
•
Extern avvikelse: avvikelse som kommer in från annan vårdgivare.
•
MTP medicintekniska produkter: felaktig användning eller
felaktigt underhåll av medicintekniska produkter eller annan
utrustning som tekniska försörjningssystem, nödkraftaggregat och
informationssystem
Att hantera vårdavvikelse – medarbetare
Rapporteringsskyldighet
Den medarbetare som upptäcker en vårdavvikelse eller får kännedom om att
en inträffats utan att ha rapporterats ska fylla i vårdavvikelserapport på
blankett ”Rapportera vårdavvikelse” via länk på Botwebb Vårdavvikelser -
Startsidan – Botwebb (botkyrka.se), under rutan ”Dokument” välj
”Rapportera vårdavvikelse – blankett”. Blanketten fylls i på datorn och
skrivs ut som papperskopia och lämnas till ansvarig enhetschef.
Om avvikelsen gäller en fallolycka ska utöver vårdavvikelserapport även
blanketten ”Stöd vid fallutredning” fyllas i via länk på Botwebb
Vårdavvikelser - Startsidan – Botwebb (botkyrka.se), under rutan
”Dokument” välj ”Stöd vid fallutredning – blankett”. Blanketten fylls i på
datorn och skrivs ut som papperskopia och lämnas till ansvarig enhetschef.
Skyldighet att ta hand om den boende
Medarbetare som upptäcker en vårdavvikelse ska ta hand om den boende
som drabbats och skyndsamt informera legitimerad hälso- och
sjukvårdspersonal för att dessa ska kunna bedöma om den boende behöver
eventuella akuta åtgärder. Medarbetare ska också informera närstående om

4/7
att en avvikelse har inträffat i enligt med överenskommelse med legitimerad
hälso- och sjukvårdspersonal.
Skyldighet att dokumentera
Medarbetare ska dokumentera i den boendes journal att en avvikelse har
upprättats. Skriv kortfattat vad avvikelsen handlar om och hänvisa till
avvikelsens rapportnummer. Exempelvis: ” En avvikelse har inträffat
/dagens datum/ i samband med omvårdnadsmoment, för mer information se
avvikelse från dagens datum.”
Lärande
Avvikelsehantering är en del av verksamhetens kvalitetsförbättringsarbete.
För att minska risken att missöden upprepas är alla medarbetare skyldiga att
ta del av erfarenheter och återkopplingar från avvikelsehanteringen.
Att hantera vårdavvikelser - enhetschef
Enhetschef ansvarar för att ta emot alla rapporterade vårdavvikelser och för
att i samverkan med enhetschefer för Sjuksköterskeenheten och
Rehabenheten samt MAS samarbeta kring utredning.
Om allvarlig vårdavvikelse inträffat ansvarar enhetschef för att skyndsamt
informera MAS och enhetschefer för Sjuksköterske- och Rehabenheten. Vid
allvarlig vårdavvikelse samverkar enhetschef och MAS kring utredning
genom att göra en fördjupad händelseanalys.
För ytterligare information vg se sid 7-10 i Vårdavvikelser & lex Maria
Rapportera och utreda.pdf (botkyrka.se).
Uppföljning och systematiskt kvalitetsarbete
Enhetschef för löpande in samtliga vårdavvikelser i kvalitetslednings-
systemet Stratsys på Botwebb och redovisar statistik kvartalsvis och årligen
i uppföljningar, verksamhetsberättelse och patientsäkerhetsberättelse.
Enhetschef sammanställer och informerar medarbetare om inkomna
vårdavvikelser på APT, i samband med boendegenomgång eller vid annat
möte för avvikelsehantering. Enhetschef driver i samarbete med
medarbetare det förbättringsarbete som är kopplat till inkomna
vårdavvikelser.

För mer information se Botwebb - Avvikelser och missförhållanden:
Vårdavvikelser - Startsidan – Botwebb (botkyrka.se) och Vårdavvikelser &
lex Maria Rapportera och utreda.pdf (botkyrka.se)

5/7
Bilaga 1:

Källa: utredning-av-handelser-i-halso-och-sjukvarden.pdf
(socialstyrelsen.se)

6/7
Genomförande - så här rapporteras en vårdavvikelse:
1. Gå in på Botweb.
2. Klicka på ”Din förvaltning”.

•
Klicka på ”Kvalitet” i högerspalten

3. Klicka på ”Avvikelser, missförhållanden, vårdskada” i
högerspalten.

4. Klicka på ”Vårdavvikelser” i högerspalten.

7/7

5. Klicka på ”Rapportera vårdavvikelse, blankett”.

6. Denna blankett är inte digital, varför den måste skriva ut först och sedan
fyllas i för hand. Blanketten ser ut så här.

7. Den ifyllda blanketten lämnas till berörd enhetschef.
8. Uppgiftslämnaren tar en kopia, spara och tar med till nästkommande
avvikelsegenomgång på enheten för information och kollegialt lärande.
9. Sätt in en kopia av avvikelsen i pärmen ”Vårdavvikelser” på enheten.
10. Medarbetare dokumenterar i den boendes journal att en vårdavvikelse
har rapporterats. Skriv kortfattat vad avvikelsen handlar om och hänvisa
till datum för avvikelsen. Exempelvis: ” En avvikelse har inträffat
/dagens datum/. /Boende/ ramlade i samband med omvårdnadsmoment,
för mer information se avvikelse från /datum/”.