---
title: "7.16 Riskbedömningar och kvalitetsregister"
source_file: "Hälso- och sjukvård/7.16%20Riskbed%C3%B6mningar%20och%20kvalitetsregister.pdf"
source_url: "https://botwebb.botkyrka.se/download/18.4a049b0c1917330a4801c4a3/1724663769165/7.16%20Riskbed%C3%B6mningar%20och%20kvalitetsregister.pdf"
---

Vård- och omsorgsförvaltningen
Dokumentet är beslutat av: Omsorgschef
Dokumentet beslutades den: 2023-02-27

---

Dokumentet gäller tillsvidare
Dokumentet ersätter: Nytt dokument
Dokumentansvarig är: Biträdande enhetschef sjuksköterskeenheten

1/2
# RUTIN
7.16 Riskbedömningar och
kvalitetsregister
## Inledning
Registrering i nationella kvalitetsregister underlättar jämförelser och ger
kunskap om hur hälso- och sjukvården fungerar och kan utvecklas.
Registreringen är frivillig och regleras i Patientdatalagen (2008:355).
Oavsett om registrering sker eller ej ska nödvändiga riskbedömningar göras.
## Roller och ansvar
Verksamhetschef: huvudansvar för rutinen
Enhetschef: ansvar för att rutinen är känd och väl implementerad bland
medarbetare
Medarbetare: ansvar för att följa rutinen och att uppmärksamma enhetschef
om det finns oklarheter eller svårigheter att följa rutin
## Utförande
Följande nationella kvalitetsregister används i verksamheten:

Senior Alert

## BPSD

Svenska palliativregistret
Information om kvalitetsregister ges vid inflyttning. Samtycke till
registrering dokumenteras i boendes journal. Om boende saknar förmåga att
ta ställning kan legal företrädare eller närstående tillfrågas om boendes
inställning till personuppgiftsbehandling. Boende ska även informeras om
rätten att när som helst få uppgifter om sig själv borttagna ur registret.
Senior Alert
Följande riskbedömningar ska göras på samtliga boende senast 5 dagar efter
inflyttning samt minst var 6:e månad i samband med boendegenomgång:

Trycksår – Modifierad Nortonskala

Fall – DFRI

Undernäring – MNA

Munhälsa – ROAG

Blåsdysfunktion – Nikola.

2/2
När och hur uppföljning ska göras bestäms av teamet utifrån boendes behov,
uppföljning bör dock göras senast inom 3 månader från riskbedömning.
Sjuksköterska ansvarar för att registrera uppföljning samt att vid behov
registrera händelser (fall, trycksår, viktnedgång) i Senior Alert.
## BPSD
NPI-skattning fylls i av teamet. Vid BPSD-registrering bör minst en HSL-
personal medverka samt kontaktperson eller omsorgspersonal som känner
boende väl. BPSD-administratör ansvarar för att föra in uppgifter i
kvalitetsregistret.
Skattning bör göras minst en gång per år eller då problem föreligger.
Utvärdering av insatta åtgärder görs vanligen efter 4 veckor eller tätare
beroende på problematik. Registrering i BPSD ersätter inte skyldigheten att
dokumentera i boendes journal.
Svenska Palliativregistret
Alla dödsfall, väntade och oväntade som sker på boendet ska registreras i
Svenska Palliativregistret om inte den boende i ett tidigare skede nekat till
registrering i kvalitetsregister. Sjuksköterska ansvarar för att registrering
sker och bjuder in omsorgspersonal som vårdat den avlidne. För mer
information om aktuella riskbedömningar som används, se rutin Vård i
livets slutskede.
Uppföljning, utvärdering
Resultat från kvalitetsregister följs upp årligen av MAS i
patientsäkerhetsberättelsen. Enhetschef följer löpande upp resultatet och
ansvarar för att genomföra förbättringar inom enheten eller verksamheten.