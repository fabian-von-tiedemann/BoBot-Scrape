---
title: "7.24 Munhälsa"
source_file: "Hälso- och sjukvård/7.24%20Munh%C3%A4lsa.pdf"
source_url: "https://botwebb.botkyrka.se/download/18.1f9b4b55190a6eb5926cc5b4/1724158971939/7.24%20Munh%C3%A4lsa.pdf"
---

Vård- och omsorgsförvaltningen
Dokumentet är beslutat av: Omsorgschef
Dokumentet beslutades den: 2022-01-20

---

Dokumentet gäller tillsvidare
Dokumentet ersätter: Nytt dokument
Dokumentansvarig är: Biträdande enhetschef sjuksköterskeenheten

1/2
# RUTIN
7.24 Munhälsa
## Inledning
Att förebygga ohälsa i munnen är ett viktigt uppdrag inom kommunal hälso-
och sjukvård. Personer med ett varaktigt behov av omfattande vård- och
omsorgsinsatser har rätt till tandvårdsstödsintyg. Region Stockholm svarar
för uppsökande verksamhet samt nödvändig tandvård.
## Roller och ansvar
Verksamhetschef: huvudansvar för rutinen
Enhetschef: ansvar för att rutinen är känd och väl implementerad bland
medarbetare
Medarbetare: ansvar för att följa rutinen och att uppmärksamma enhetschef
om det finns oklarheter eller svårigheter att följa rutin
## Utförande
Ordinarie omvårdnadsansvarig sjuksköterska har gjort webbutbildning som
finns på Symfoni och har behörighet till Symfoni. Behörighet fås från
enhetschef på sjuksköterskeenheten. Samtliga brukare inom verksamheterna
har rätt till tandvårdsstödsintyg. Sjuksköterska erbjuder
munhälsobedömning från upphandlad uppsökande verksamhet i nära
anslutning till inflytt. Tandvårdsintyget finns tillgängligt digitalt.
Upphandlad uppsökande verksamhet har i uppdrag att hålla utbildning i
munhälsa en gång per år för omvårdnadspersonal. EC på vob har ansvar för
att boka in detta under året.
För legitimerad personal bokas utbildning in när behov uppstår. Legitimerad
personal har ansvar för att använda det kunskapsstöd som finns via Senior
Alerts hemsida samt Vårdhandboken.
Munhälsobedömning med hjälp av ROAG görs av sjuksköterska och/eller
tandläkare/tandhygienist och dokumenteras i journalen vid inflytt samt
minst två gånger per år. Framkommer det en 3:a i ROAG ska kontakt med
tandläkare tas. Rekommendationer från tandläkare eller tandhygienist
lämnas till omvårdnadspersonalen. Vid risk för ohälsa i munnen tittar teamet
på bakomliggande orsaker, skapar därefter en hälsoplan och åtgärder sätts in
samt dokumenteras i samverkan med patienten. Arbetsterapeut gör vid
behov bedömning av aktivitet gällande tandborstningssituation. Om

2/2
patienten behöver stöd i sin munvård utöver det som är basal omvårdnad
skickar legitimerad personal ett HSL-uppdrag till omvårdnadspersonalen.
Uppföljning görs i teamet, hur stödet kring tandvård fungerar samt
tillsammans med patienten hur patienten upplever sin munhälsa och insatta
åtgärder.
Munhälsa i livets slutskede
Munhälsan är viktig även i livets slutskede. Sjuksköterska gör en förnyad
bedömning av munhälsa med stöd av ROAG minst var sjunde dag,
dokumenterar resultatet samt sätter in relevanta åtgärder. Åtgärderna syftar
till att fukta munslemhinnan samt att hålla munhålan ren. Munvård med
munvårdspinnar, smörjande olja, mineralvatten ska påbörjas och göras
minst varannan timme och patienten ska fortsätta att få hjälp med
tandborstning och/eller protesrengöring.
Gränsdragning SOL/HSL
Daglig skötsel av munhåla och tänder/proteser samt tandborstning morgon
och kväll för de patienter som inte klarar det själv tillhör basal omvårdnad.
Kontaktperson inhandlar av tandhygienist/tandläkare eller legitimerad
personal rekommenderade produkter samt byter ut tandborste/
mellanrumsborste när det behövs. Åtgärder utöver dessa kan till exempel
handla om salivstimulerande spray, läkemedelsbehandling av svamp i
munnen, munvård i samband med vård i livets slut, ordineras och skickas
som HSL-uppdrag.