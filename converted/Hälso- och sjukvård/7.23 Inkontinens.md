---
title: "7.23 Inkontinens"
source_file: "Hälso- och sjukvård/7.23%20Inkontinens.pdf"
source_url: "https://botwebb.botkyrka.se/download/18.1f9b4b55190a6eb5926cc371/1724157374665/7.23%20Inkontinens.pdf"
---

Vård- och omsorgsförvaltningen
Dokumentet är beslutat av: Omsorgschef
Dokumentet beslutades den: 2023-04-12

---

Dokumentet gäller tillsvidare
Dokumentet ersätter: Nytt dokument
Dokumentansvarig är: Biträdande enhetschef sjuksköterskeenheten

1/3
# RUTIN
7.23 Inkontinens
## Inledning
Urininkontinens innebär förekomst av ofrivilligt läckage av urin.
Blåsdysfunktion behöver inte vara en del av det naturliga åldrandet, orsaken
finns vanligtvis i en underliggande sjukdom eller funktionsnedsättning. Med
hjälp av en basal utredning är det möjligt att identifiera bakomliggande
orsaker och utesluta medicinska orsaker.
Kommunen har skyldighet, att i samband med hälso-och sjukvård, erbjuda
förbrukningsartiklar som behövs för urininkontinens, urinretention eller
tarminkontinens. Hjälpmedel bör utvärderas på ett systematiskt och
individuellt sätt.
Sjuksköterskan ordinerar inkontinenshjälpmedel och som stöd finns
kvalitetsprogrammet Nikola.nu samt kvalitetsregistret Senior Alert.
Sjuksköterska kan även ta kontakt med hjälpmedelsföretag för fortbildning
av omsorgspersonal.
## Roller och ansvar
Verksamhetschef: huvudansvar för rutinen
Enhetschef: ansvar för att rutinen är känd och väl implementerad bland
medarbetare
Medarbetare: ansvar för att följa rutinen och att uppmärksamma enhetschef
om det finns oklarheter eller svårigheter att följa rutin
## Utförande
Riskbedömning
Vid inflyttning, i samband med första boendegenomgången, görs en
riskbedömning av blåsdysfunktion enligt Senior Alert. Riskbedömning
utförs sedan regelbundet minst var 6:e månad vid boendegenomgång.
Utredning
Om en boende har risk för blåsdysfunktion eller symtom på problem med att
lagra eller tömma urin eller avföring, görs en inkontinensutredning och en
individuell inkontinensplan upprättas. Ansvarig sjuksköterska tar anamnes

2/3
och har kontakt med läkaren. Det är av betydelse att identifiera eventuell
inkontinensproblematik vid inflytt och som team se över lämpliga åtgärder.
En basal inkontinensutredning enligt Nikola.nu kan innehålla:
-
Anamnes
-
Status (urinmätning, läckagemätning, dryckesmätning,
residualurinmätning, avföringslista, urinprov).
-
Läkemedelsgenomgång
Utprovning
Ordination och utprovning av inkontinensskydd ska alltid göras individuellt.
Utprovning av inkontinensskydd är viktigt för att säkerställa att boende får
rätt typ och storlek på inkontinensskyddet. Det är inkontinensombudens
ansvar att ta höftmått och att påbörja läckagemätning (någon vecka efter
inflytt). I de verksamheter där det ej finns inkontinensombud är det
stödpersonens ansvar. Omsorgspersonalen har sedan ett gemensamt ansvar
att utföra läckagemätningen. Vanligtvis pågår den i två dygn och alla
arbetspass fyller i vilket inkontinensskydd som används och vid vilken
tidpunkt. När det är dags för byte av skydd, vägs det och vikten noteras.
Dessutom skriver man ned vilket skydd som sätts på igen och vid vilken
tidpunkt.
Det är viktigt att komma ihåg att ett inkontinenshjälpmedel endast är en del
av en helhetslösning för att kunna hantera inkontinensen. Andra
behandlingsmetoder kan också behöva användas, exempelvis
bäckenbottenträning, medicinering eller livsstilsförändringar. Sjuksköterska
handleder i basala hygienrutiner och teamet ska arbeta för att främja
hälsosamma toalettvanor hos de boende.
## Dokumentation
Dokumentationen kan innehålla:
-
Anamnes
-
Behandlingsbakgrund
-
Diagnos
-
Hälsoplan
-
Vidtagna och planerade åtgärder
-
Muntlig information och beskrivning av boendes delaktighet
-
Vid ordination av förbrukningshjälpmedel ska personlig utprovning
samt utvärdering dokumenteras i journalen och ordinationen meddelas
till omsorgspersonal via HSL-uppdrag
Uppföljning och utvärdering
Inkontinenshjälpmedel ska motsvara boendes behov. Utredning, åtgärd,
behandling och utprovning samt ordination av inkontinenshjälpmedel ska
ständigt utvärderas och dokumenteras i boendes journal. Ordination av
inkontinenshjälpmedel är en pågående process. Det är viktigt att alltid följa

3/3
upp och utvärdera inkontinenshjälpmedel samt vid behov genomföra en ny
utredning. Om det uppstår en förändring i boendes hälsotillstånd eller
medicinering tas ny bedömning och eventuellt nya mätningar. Man bör även
övervaka samt observera både effekt samt biverkningar av läkemedel.
Om en riskbedömning har gjorts, rekommenderas att uppföljning sker var
sjätte månad eller tidigare om behov finns. Inkontinensombud som är
involverade i boendes vård ska också delta i uppföljningen. Vid uppföljning
utvärderas de genomförda behandlingarna och åtgärderna samt de besluten
om fortsatta åtgärder eller om behandlingen ska avslutas.
Urinkateter
En kateterbehandling rekommenderas på specifika indikationer. Vid beslut
om kateter dokumenteras följande: indikation, datum för behandling,
individuell bytesintervall, tidpunkt för utvärdering eller omprövning, typ av
kateter, charrier, längd samt ballongfyllnad. Informationsöverföring till
omsorgspersonal sker via HSL-uppdrag.
Sjuksköterskan ansvarar för att följa upp kateterrelaterad omvårdnad.
Omsorgspersonal följer föreskrifter om basala hygienrutiner (enligt
vårdhandboken) vid kateterskötsel. Boende rekommenderas regelbundet
byte av underkläder. Daglig tvätt av underlivet med intim/mild tvål och
vatten rekommenderas, helst genom duschning för att även rengöra katetern
från urinrörets sekret.
Urinkatetern ska spolas vid stopp, om urinen är grumlig, om det finns blod
eller koagler eller vid läkarordination. För tillvägagångssätt vid spolning, se
vårdhandboken. Urinkatetern skall inte spolas i onödan. Delegering av
spolning av urinkatetern är en personbunden delegering.