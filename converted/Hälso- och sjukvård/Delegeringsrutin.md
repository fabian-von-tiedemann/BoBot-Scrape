---
title: "Delegeringsrutin"
source_file: "Hälso- och sjukvård/Delegeringsrutin.pdf"
source_url: "https://botwebb.botkyrka.se/download/18.4ace6eee195ad963e84795ae/1744015589873/Delegeringsrutin.pdf"
---

Vård- och omsorgsförvaltningen
Dokumentet är beslutat av: Verksamhetschef
Dokumentet beslutades den: 2025-04-02

---

Dokumentet gäller tillsvidare
Dokumentet ersätter: Delegering HSV - rutin
Dokumentansvarig är: Utvecklingsteamet sjuksköterskeenheten

1/5
# RUTIN
Delegering
## Inledning
Syftet med rutinen är att säkerställa att delegering av hälso- och
sjukvårdsuppgifter är förenligt med god och säker vård och att
delegeringsförfarandet är likadant inom alla verksamheterna. Rutinen följer
Hälso- och sjukvårdslagen (2017:30), Patientsäkerhetslagen (2010:65),
Patientsäkerhetsförordningen (2010:1369), SOSFS 1997:14 ”Delegering av
arbetsuppgifter inom hälso- och sjukvård och tandvård” samt Botkyrka
kommuns riktlinje från MAS.
## Roller och ansvar
Verksamhetschef: huvudansvar för rutinen
Medicinskt ansvarig sjuksköterska (MAS): ansvar för att delegering på
enheterna är förenlig med krav på god patientsäkerhet
Enhetschef: ansvar för att rutinen är känd och väl implementerad bland
medarbetare
Medarbetare: ansvar för att följa rutinen och att uppmärksamma enhetschef
om det finns oklarheter eller svårigheter att följa rutin
## Område
Rutinen gäller för sjuksköterska med delegeringsansvar inom kommunal
hälso- och sjukvård i Botkyrka kommun, framöver i rutinen endast benämnd
sjuksköterska. Delegeringsansvar har alla omvårdnadsansvariga
sjuksköterskor (OAS) samt nattsjuksköterskor. OAS delegerar medarbetare
som arbetar dag/kväll och nattsjuksköterskor delegerar medarbetare som
arbetar enbart natt. Delegering kan även ske av
poolsjuksköterska/sjuksköterska med långtidsvikariat i vissa fall som
överenskommes med enhetschef sjuksköterskeenheten.
Rutinen gäller även fysioterapeuter/sjukgymnaster inom den kommunala
hälso- och sjukvården.

2/5
## Utförande
Inför delegering
Alla nyanställda medarbetare som ska delegeras ska vara väl förberedda och
följa rutinen Delegering av hälso- och sjukvårdsuppgifter (LÄNK).
Medarbetaren ska ha utfört webutbildningen ”Jobba säkert med läkemedel”
och uppvisa diplom för sjuksköterska samt lämna kopia till enhetschef.
Detta gäller även vid förnyelse av delegering.
Utbildningsmaterial
Instuderingsmaterial för medarbetare finns digitalt på botwebb: Rutiner för
hälso- och sjukvård - Botwebb
Delegeringstillfälle
Medarbetaren som ska delegeras gör ett kunskapstest individuellt hos
sjuksköterskan: Filer - Botwebb. Vid förnyelse av delegering finns även
alternativa kunskapstest. Kunskapstesten lämnas aldrig ut till medarbetarna.
Sjuksköterskan går igenom allt material i utbildningslådan samt följer ”
bilagan ”checklista vid delegering”. Utbildningslådans innehåll är
specificerat i bilaga.
Sjuksköterskan gör digital delegering i Lifecare om medarbetaren blir
godkänd för att ta emot delegering. Sjuksköterskan markerar de
arbetsuppgifter som den delegerade får utföra. Arbetsuppgift
.Delegeringsbeslut ska alltid markeras (för att delegering ska kunna kopplas
till HSL-uppdrag). Sjuksköterskan behöver också specificera vilka
utförarenheter, t.ex. alla avdelningar på ett vård- och omsorgsboende. Det
går inte att välja alternativet ”Alla utförarenheter”. Om medarbetaren arbetar
på flera utförarenheter behöver delegering utfärdas på samtliga av dessa
enheter. Gällande LSS kan flera utförarenheter väljas vid samma
delegeringstillfälle. Medarbetaren måste signera delegeringen i Lifecare
innan delegeringen är giltig.
Sjuksköterska informerar alltid enhetschef när en medarbetare fått
delegering.
Ej godkänd delegering
Vid ej godkänd delegering, t.ex att man ej klarar kunskapstestet, ej är påläst,
ej har gjort webutbildningen, meddelas medarbetaren och hens chef om
detta. Sjuksköterska tar sedan tillsammans med medarbetaren och
enhetschef ställning till vilka kompetenshöjande åtgärder såsom
handledning, ytterligare utbildning/introduktion som kan vara aktuellt.

3/5
Patientbundna delegeringar
Vissa uppgifter där det behövs mer specifika kunskaper kring den
boende/dennes läkemedel/medicintekniska produkter kräver en utökad
delegering, så kallad patientbunden delegering. Det innebär att den
delegerade medarbetaren endast får utföra uppgiften hos den specifika
boende som hen blivit godkänd för.
Detta gäller följande:
▪ Insulin – administrering av insulin med insulinpenna kan delegeras
under förutsättning att det innebär god och säker vård och att
insulinbehandlingen är välinställd. Ansvarig läkare ska ha kännedom
om delegeringen och ges tillfälle att ta ställning till lämpligheten i
eventuell delegering. Administrering av måltidsinsulin kan delegeras
under samma förutsättningar som ovan, däremot delegeras aldrig vid
behovs insulin.
▪ Syrgaskoncentrator/CPAP/NIV – innefattar handhavande av
maskinen och dess tillbehör så som näsgrimma/mask.
▪ Nebulisator och spacer – Innefattar handhavande av aktuell
nebulisator/spacer.
▪ Sondmatning via och skötsel av gastrostomi/jejunostomi – innefattar
handhavande av sondmatspump och dess tillbehör så som aggregat
samt hur man läser av ordination för sondnäring/vatten. Innefattar
även skötsel av gastrostomi samt läkemedelsadministration via sond.
▪ Spolning av urinkateter – spolning får endast ske enligt ordination
via HSL-uppdrag eller efter kontakt med sjuksköterska vid varje
tillfälle.
▪ Skötsel av trakeostomi och sugning i munhålan – innefattar även
handhavande av portabel sug.
▪ Stomivård – innefattar stomivård och omläggning/tömning av stomi
▪ Hostmaskin – kan delegeras av både sjuksköterska och fysioterapeut,
innefattar handhavande av hostmaskin.
▪ Matning av patient med sväljsvårigheter – gäller de patienter med
sväljsvårigheter där matning krävs och det finns ordination från
logoped.
TENS-behandling
Transkutan elektrisk nervstimulering kan delegeras som en patientbunden
delegering av fysioterapeuter/sjukgymnaster. Fysioterapeut/sjukgymnast
lämnar ut information till medarbetaren om TENS-behandling samt
instruerar och handleder kring förfarandet.
Tillägg LSS-boende
Sjuksköterska inom LSS kan i undantagsfall delegera att utlämnande av
signeringslista samt dosdispenserade läkemedel/dosetter sker av delegerad
medarbetare. Detta ska dock endast användas i de fall då sjuksköterska ej

4/5
har samtycke/möjlighet att komma in i patientens lägenhet. Sjuksköterska
ska iordningställa och kontrollera signeringslista/dospåsar/dosetter innan
utlämnandet samt dokumentera utlämnandet.
## Uppföljning
Vid delegeringstillfället lägger sjuksköterskan in uppföljning efter 1-3
månader och får sedan en påminnelse om detta i Lifecare. Uppföljningen
sker genom samtal med medarbetaren och genom att följa upp
signeringslistor.
Omvårdnadsansvariga sjuksköterskor ska årligen gå igenom de
powerpointpresentationer som handlar om läkemedelshantering, med
medarbetarna förslagsvis på deras APT. Detta planeras gemensamt in
tillsammans med enhetschef. Powerpointpresentationerna finns på botwebb.
Återkallande av delegering
Delegeringsbeslut kan när som helst återkallas om omsorgspersonal inte
utför arbetsuppgifterna på ett patientsäkert sätt. Återkallandet kan vara
tidsbegränsat eller gälla tills vidare. Återkallande av delegering görs genom
att sjuksköterska informerar berörd omsorgspersonal, enhetschef och MAS
samt signerar återkallande av delegeringen digitalt. Den som återkallar kan
vara annan än den som ursprungligen givit delegeringen. Sjuksköterska tar
sedan tillsammans med enhetschef ställning till vilka kompetenshöjande
åtgärder såsom handledning, ytterligare utbildning eller kunskapstest som
kan vara aktuella. Sjuksköterska tar därefter beslut om delegering kan
återinsättas.
Upphörande av delegering
En delegering gäller som högst ett år eller om medarbetaren avslutar sin
tjänst. Det är varje delegerad medarbetares ansvar att säga till sjuksköterska
i god tid innan delegeringen går ut. Medarbetaren kan se sin delegering
digitalt i Lifecare.
Om en delegerande sjuksköterska ska avsluta sin tjänst ska övriga ordinarie
sjuksköterskor ta över delegeringarna innan sjuksköterskan slutar. Vid
plötslig frånvaro av en delegerande sjuksköterska ska delegeringarna tas
över av närmaste kollega skyndsamt men som längst inom två månader.
Förfarandet vid brist på personal med delegering
Enhetschef tillsammans med administratör ansvarar för att enheten alltid är
bemannad med delegerade medarbetare, vilket även inkluderar
patientbundna delegeringar. Vid akut brist på personal med delegering på en
avdelning, är enhetschef/administratör ansvarig för att se över bemanningen
så att hälso- och sjukvårdsuppgifter som kräver delegering kan genomföras
som planerat. Detta kan ske genom att enhetschef utser delegerad

5/5
medarbetare på annan avdelning att utföra arbetsuppgifterna eller genom att
tillfälligt omplacera en delegerad medarbetare från annan avdelning. Om det
helt saknas medarbetare som kan utföra arbetsuppgifter som kräver
patientbunden delegering behöver sjuksköterska utföra dessa uppgifter. Vid
en mer långvarig brist på delegerad personal samverkar enhetschef med
sjuksköterska för att hitta lösningar.
Hur vårdgivaren säkerställer spårbarhet av signaturer
samt signaturförtydligande
Varje patient ska ha en lista för signaturförtydligande. Denna fylls i av varje
medarbetare som signerar patientens listor och arkiveras tillsammans med
patientens övriga journal vid avslut. Sjuksköterska ansvarar för att det alltid
finns en lista för signaturförtydligande och följer upp att den fylls i.
Hantering, förvaring och lagring av delegeringsbeslut
Delegeringsbeslut bör bevaras minst tre år efter att den upphört att gälla
(SOFS 1997:14). Signerade delegeringsbeslut sparas digitalt i Lifecare.
Delegeringspärm
Alla delegeringar ska skrivas ut när de blivit signerade av den delegerade
medarbetaren. På varje sjuksköterskeexpedition ska det finnas en pärm med
enhetens alla delegeringar (för medarbetare som arbetar dag/kväll) sorterade
månadsvis efter utgångsdatum för att kunna se att alla delegeringar följs upp
och förnyas i tid. Nattsjuksköterskorna har en gemensam pärm för nattens
delegeringar i jourrummet. Utgångna papperskopior av delegeringar
kasseras.
Statistik
Enhetschef sjuksköterskeenheten sammanställer årligen antal
delegeringsbeslut per sjuksköterska och följer upp om något avviker.
Hänsyn till antal tas utifrån verksamhet och går ej att jämföras rakt av.
## Bilagor
Till denna rutin hör:
- innehållsförteckning för utbildningslåda
- exempelhäfte innehållande exempel på ordinationshandling,
signeringslista för stående läkemedel, signeringslista för vid behovs
läkemedel, insulinlista, signaturförtydligande samt blodsockerlista.
- checklista delegeringstillfälle