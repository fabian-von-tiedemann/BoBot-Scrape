---
title: "vård-och-omsorg-för-personer-med-demens-o-kognitiv-svikt-överenskommelse"
source_file: "Hälso- och sjukvård/v%C3%A5rd-och-omsorg-f%C3%B6r-personer-med-demens-o-kognitiv-svikt-%C3%B6verenskommelse.pdf"
source_url: "https://www.storsthlm.se/media/3ogpwrgk/v%C3%A5rd-och-omsorg-f%C3%B6r-personer-med-demens-o-kognitiv-svikt-%C3%B6verenskommelse.pdf"
---

1 (3)
Överenskommelse mellan landstinget och
kommunerna i Stockholms län om vård och omsorg
för personer med demenssjukdom eller kognitiv
svikt och stöd till deras närstående
Tillgänglighetsanpassad version oktober 2020
Parter
Stockholms läns landsting (SLL) genom Hälso- och sjukvårdsförvaltningen (HSF)
och undertecknande kommun. Denna överenskommelse ska även tillämpas om
landstinget eller kommunen tecknar avtal med någon annan och överlåter
uppgifter de har ansvar för.
Syfte och målsättning
Samverkan mellan huvudmännen är en förutsättning för att säkerställa en god
kvalitet i vården och omsorgen för personer med demenssjukdom eller kognitiv
svikt och stöd till deras närstående. Syftet med denna överenskommelse är att den
ska utgöra en grund och ett stöd för det gemensamma arbetet mellan kommunen
och landstinget på lokal nivå.
Målsättningen är att denna överenskommelse ska leda till att skriftliga lokala
riktlinjer/rutiner/program, nedan kallat lokala program, utarbetas i samtliga
kommuner i Stockholms län. Dessa ska utarbetas i samverkan mellan kommunens
och landstingets lokala utförare oavsett driftsform.
De lokala programmen ska tydliggöra ansvars- och rollfördelning mellan berörda
aktörer samt beskriva former för samverkan kring den enskilde.
Gemensamma utgångspunkter
Gemensamma utgångspunkter för lokala program är de nationella riktlinjerna för
vård och omsorg vid demenssjukdom 2010, regionala styrdokument (vårdprogram,
fokusrapporter, VISS, mm) och tillämpliga lagar och föreskrifter.
Lokala program ska präglas av personcentrerad vård och omsorg.
Kommunens och landstingets olika ansvarsområden
Landstinget ansvarar för utredning och diagnos av personer med misstänkt
demenssjukdom samt för behandling och uppföljning. Landstinget ansvarar också
för hemsjukvården i ordinärt boende. Undantag är Norrtälje kommun där ansvaret
för hemsjukvård i ordinärt boende ligger på en gemensam nämnd mellan
landstinget och kommunen.
Kommunen ansvarar för omsorg i form av hemtjänst och daglig verksamhet samt
vård och omsorg i form av dagverksamhet, korttidsboende, växelvård och särskilt
boende.
Kommunen och landstinget har båda, enligt lag, ansvar för stödinsatser till
närstående.

2 (3)
Kommunens och landstingets ansvar för samverkan
Båda huvudmännen har ett gemensamt ansvar för att lokala program utarbetas,
följs upp och revideras.
Kommunen ansvarar för att initiera arbetet med lokala program.
Kommunen och landstinget ansvarar för att överenskommelser och innehåll i
lokala program är förankrade och följs av olika förvaltningar och vård- och
omsorgsverksamheter inom den egna organisationen.
Huvudmännen har ett ansvar för att säkerställa att berörda aktörer medverkar i
programarbetet.
Ledningens ansvar för samverkan och samordning av insatser
Kvaliteten i verksamheten inom hälso- och sjukvården och socialtjänsten ska
systematiskt och fortlöpande utvecklas och säkras enligt socialtjänstlagen, hälso-
och sjukvårdslagen, lagen om stöd och service till vissa funktionshindrade,
patientsäkerhetslagen samt Socialstyrelsens föreskrift ”Ledningssystem för
systematiskt kvalitetsarbete, SOSFS 2011:9”.
Ledning och chefer hos båda huvudmännen har ansvar för att prioritera sam-
verkansarbetet och ge verksamheter och medarbetare de förutsättningar som krävs
för att kunna arbeta i enlighet med denna överenskommelse och lokala program.
Ledningen ska säkerställa att det finns en tydlig struktur och beslutsordning för
framtagande, fastställande, uppföljning och revidering av lokala program.
Chefer ska säkerställa att det finns representation från berörda verksamheter i
arbetet med lokala program.
Giltighetstid
Överenskommelsen gäller från och med parternas undertecknande och till dess
överenskommelsen sägs upp eller omförhandlas. Omförhandling av överens-
kommelsen ska ske om någon part så begär det. Uppsägningstiden är tre månader
från det att överenskommelsen sägs upp. Uppsägning av denna överenskommelse
påverkar inte de lokala programmen som har egna giltighetstider som bestäms på
lokal nivå.
Lokala program ska vara upprättade senast ett år efter undertecknande av denna
överenskommelse.
## Uppföljning
Erfarenheter från denna överenskommelse ska följas upp av Kommunförbundet
Stockholms län och Hälso- och sjukvårdsförvaltningen Stockholms läns landsting.
Detta ska göras minst vart tredje år eller tidigare vid behov. En första uppföljning
genomförs senast den 31 januari 2014.
Exempel på vad som ska följas upp är förekomsten av lokala program i länet, hur
samverkan fungerar på lokal nivå, att programmet är förenlig med gällande
nationella riktlinjer, regionala vårdprogram, lagar och föreskrifter.

3 (3)
Underskrift
Datum
# STOCKHOLMS LÄNS LANDSTING
Hälso- och sjukvårdsförvaltningen

Namnförtydligande, titel
Datum
kommun

Namnförtydligande, titel
Länkar
Nationella riktlinjer för vård och omsorg vid demenssjukdom 2010
Övriga tillämpliga nationella riktlinjer
www.socialstyrelsen.se/riktlinjer/nationellariktlinjered
Regionalt vårdprogram - Demens
http://www.vardsamordning.sll.se/sv/Publikationer/Demens/
Stöd för anhöriga till personer med demenssjukdom
http://www.vardsamordning.sll.se/sv/Publikationer/Stod-for-anhoriga-till-
personer-med-demenssjukdom/
VISS – vårdinformation i StorStockholm
www.viss.nu
Exempel på lokala program:
Värmdö kommun
https://www2.varmdo.se/dman/Document.phx/Webbmapp/UKA/%C3%84ldre/P
rojekt+%C3%A4ldreomsorg/Demens/Lokalt+v%C3%A5rdprogram+demens?folde
rId=Webbmapp%2FUKA%2F%25C3%2584ldre%2FProjekt%2B%25C3%25A4ldre
omsorg%2FDemens&cmd=download
Tiohundra/Norrtälje kommun
http://www.tiohundraprojektet.se/Documents/foldrar_thnf/demens_2011-06-
20.pdf
Solna stad
http://www.solna.se/Global/Familj%20och%20omsorg/%c3%84ldreomsorg/Kvali
tet/V%c3%a5rdsamverkan/Samverkansrutiner%20demens%20111116.pdf
Vård och omsorg till personer med demenssjukdom med mera.
## KSL/12/0030