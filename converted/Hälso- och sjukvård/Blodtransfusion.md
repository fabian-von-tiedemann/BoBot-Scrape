---
title: "Blodtransfusion"
source_file: "Hälso- och sjukvård/Blodtransfusion.pdf"
source_url: "https://botwebb.botkyrka.se/download/18.7901a4ee192716890214933a/1729589371184/Blodtransfusion.pdf"
---

Vård- och omsorgsförvaltningen
Dokumentet är beslutat av: Enhetschef sjuksköterskeenheten
Dokumentet beslutades den: 2022-09-08

---

Dokumentet gäller tillsvidare
Dokumentansvarig är: Biträdande enhetschef sjuksköterskeenheten

1/5
# RUTIN
Transfusion av blodkomponenter
## Inledning
Syftet med rutinen är att säkerställa att den boende får ett säkert
omhändertagande vid blodtransfusion. Läs alltid i Vårdhandboken innan
transfusion av blodkomponenter.
## Roller och ansvar
Verksamhetschef: huvudansvar för rutinen
Enhetschef: ansvar för att rutinen är känd och väl implementerad bland
medarbetare
Medarbetare: ansvar för att följa rutinen och att uppmärksamma enhetschef
om det finns oklarheter eller svårigheter att följa rutin
## Område
Planerade icke akuta blodtransfusioner kan ges på vård- och omsorgsboende
samt korttidsboende i Botkyrka kommun.
## Utförande
Läkare:

Ordinerar och dokumenterar ordinationen på blodprodukter.

Ordinerar blodprover för blodgruppering och/eller
förenlighetsprövning (BAS-test) inför planerad transfusion.

Finnas på plats på boendet när blodtransfusionen ska inledas.

Familjeläkarna står för kostnad för provtagning och
blodkomponenter.
Sjuksköterska:

Tillsammans med läkare planera så att transfusionen kan utföras
samma dag som leveransen till boendet, vardagar mellan klockan
08.00-16.00.

Ansvarar för beställningar enligt föreskrifter och blodverksamhetens
rutiner.

I samband med beställning ta ordinerade blodprover för
blodgruppering och/eller BAS-test. Läkaren kan se i journalen om
det finns blodgruppering sedan tidigare.

2/5

Läkemedel för att hantera överkänslighetsreaktioner finns i direkt
närhet till patienten, se ”Akuta läkemedel vid allergi och anafylaxi”.

Inleda blodtransfusion endast om läkaren finns på boendet

Administrerar och övervakar fortlöpande blodtransfusionen.

Vid allergisk reaktion, avbryta transfusionen omedelbart och
kontakta läkare.
Remiss, provtagning, beställning

Prov för blodgruppering och BAS-test ska tas vid två separata
sticktillfällen. Proven kan tas av samma person.

Använd Remiss ”Klinisk immunologi/Transfusionsmedicin” från
Karolinska Universitetslaboratoriet.

Märk provrör och remiss med för- och efternamn, fullständigt
personnummer, etiketter finns på baksidan av remissen (OBS!
Provrör ska märkas INNAN provtagning!).

Märk remissen med datum och tid som blodkomponenterna ska
levereras, samt önskad blodkomponent och antal. Under ”Kliniska
uppgifter/meddelande” anges diagnos/anledning till transfusion.
OBS: skriv leveransadress i fältet ”Levereras till kombikakod”,
aktuella kombikakoder finns i bilaga.

Om giltig blodgruppering finns ska det tas ett BAS-test (PX: ett lila
rör). BAS-testet är giltigt i fyra dygn.

Om giltig blodgruppering saknas ska det vara TVÅ remisser och
TVÅ lila rör.

Kontrollera patientens identitet mot de uppgifter som finns på rör
och remiss.

Intyga identitetskontroll med namnunderskrift på remissen när
provtagning slutförts.

Remiss och tagna prover skickas till Unilabs.
Transfusion
Inför transfusion

Se till att material finns (2 st blodaggregat, infart, Ringer-Acetat +
aggregat att ge vid behov)

Informera patienten om indikationen för transfusionen, om att
möjliga reaktioner kan uppstå samt om vikten att omedelbart
meddela eventuella obehag eller ”konstigheter”.

Mät patientens puls och blodtryck.

Kontrollera att patientens blodgrupp är förenlig med
blodkomponentens och att tappningsnummer på komponentens
etikett stämmer med följesedelns nummer.

Kontrollera att blodkomponentens innehåll och ev. tilläggskrav (t.ex.
bestrålning) överensstämmer med ordinationen.

Kontrollera att det finns en godkänd förenlighetsprövning - BAS-test

3/5

Kontrollera att hållbarhetstiden inte överskridits och att inte
hemolys, koagel, missfärgning, grumlighet eller läckage förekommer
i blodkomponenten.

Kontrollera patientens namn och personnummer/reservnummer och
ta på patienten ID-band, jämför med blodkomponentens följesedel.
Under transfusion

Patienten ska observeras under transfusionen.

Mät puls och blodtryck vid behov, kontrollera
transfusionshastigheten, kontrollera infarten.

Om patienten får symtom som kan vara en transfusionskomplikation
skall transfusionen avbrytas
Efter transfusion

Koppla loss transfusionsaggregatet och låt det finnas kvar en liten
mängd av blodkomponenten i slangen. Kvarvarande mängd av
blodkomponenten kan behövas vid transfusionsreaktion.

Den tomma påsen förvaras i kylskåp, under minst 4 timmar.
Följesedeln ska sitta kvar på blodpåsen och tuggas när påsen
kasseras. Blodpåsen kasseras i vanligt brännbart avfall, lägg
blodpåsen i en vanlig soppåse som knyts ihop innan den lämnas i
sopkärl/sopsäck.
Transfusionstiden beror på patientens kliniska tillstånd, men bör helst ej
överstiga 4 timmar/erytrocytenhet från att den tas ut ur kylförvaring. Plasma
och trombocyter transfunderas oftast snabbare, ca 30 min/enhet. Ansvarig
läkare ordinerar transfusionstid.
## Dokumentation
Transfusionsdokumentet kan sparas i patientens pappersjournal eller
inskannas till journalen. Klistra fast ISBT-etiketten från given
blodkomponent på transfusionsdokumentet. Notera tidpunkt när
transfusionen påbörjats och avslutats. Eventuella transfusionsreaktioner ska
noteras. Dokumentera i journalen:

Vilken blodcentral som lämnat ut blodenheten.

Datum för transfusion.

Blodmottagarens identitet och märkning enligt SOSFS 2009:29, 3
kap 5§

Vilken eller vilka blodenheter som använts.

Tappningsnummer

Resultat av förenlighetsprövning för erytrocytenhet

Eventuella avvikelser (t.ex. att transfusion utförts trots att
förenlighetsprövning inte visat överensstämmelse).

Uppkomna biverkningar eller skador på blodpåse samt vidtagna
åtgärder.

4/5
Återrapportering
I nära anslutning till transfusion ska enhetens slutliga användning
rapporteras till utlämnande blodcentral. Ring transfusionsmedicin för att
återrapportera att enheterna är givna, följande ska uppges:

Blodmottagarens identitet

Transfunderade enheter. Vid transfusionskomplikation skickas
separat blankett till blodcentralen.

Tappningsnummer

Slutgiltig användning för de blodkomponenter som inte
transfunderats.
Avslut av behandling
Vid avslut av behandlingen ansvarar sjuksköterskan att transportlådan
skickas tillbaka. Beställning av hämtning görs via MediCarrier.

5/5
Bilaga Kombikakoder
Silverkronan: 90303249053
Kärsdala: 90303249016
Akvarellen: 90303249014
Allégården: 90303249019
Alby Äng: 90302249082
Tunängen: 90354249010
Tunängen korttids: 90354249011
Tornet: 90302249299
Brotorp demens: 90354249014, Brotorp somatik: 90354249015