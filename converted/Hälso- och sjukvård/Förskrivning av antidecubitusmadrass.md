---
title: "Förskrivning av antidecubitusmadrass"
source_file: "Hälso- och sjukvård/F%C3%B6rskrivning%20av%20antidecubitusmadrass.pdf"
source_url: "https://botwebb.botkyrka.se/download/18.4b565414193debe314ff378e/1737970869817/F%C3%B6rskrivning%20av%20antidecubitusmadrass.pdf"
---

Vård- och omsorgsförvaltningen

Dokumentet är beslutat av: EC/VC?
Dokumentet beslutades den: 2024-09-30

---

Dokumentet gäller tillsvidare
Dokumentansvarig är: Bitr. enhetschef sjuksköterskeenheten

1/4
# RUTIN
Förskrivning av antidecubitusmadrass
## Inledning
Enligt vårdhandboken ska alla personer med trycksår/risk för trycksår
ordineras en tryckfördelande eller tryckavlastande madrass i säng (i detta
dokument benämns dessa madrasser som antidecubitusmadrasser). Vid
sittande ska personen också ha en tryckfördelande eller tryckavlastande
dyna i stol eller rullstol. Viktigt att tänka på är att antidecubitusmadrasser
inte är den enda åtgärden vid trycksår/risk för trycksår.
## Utförande
Det är omvårdnadsansvarig sjuksköterska som förskriver
antidecubitusmadrass, men förskrivningen ska alltid föregås av en
individuell riskbedömning gjord av teamet bestående av sjuksköterska,
omsorgspersonal och arbetsterapeut/fysioterapeut/sjukgymnast. Teamet ska
alltid utreda bakomliggande orsaker och diskutera olika tänkbara
omvårdnadsåtgärder vid trycksår/risk för trycksår. Antidecubitusmadrass
ersätter inte lägesändring/mobilisering eller andra omvårdnadsåtgärder och
är aldrig den enda åtgärden vid trycksår/risk för trycksår. Man ska också
tänka på att inte sätta in för många åtgärder samtidigt då det kan vara svårt
vid uppföljning att veta vad som gett effekt.
Vad gäller nyinflyttade patienter så kan sjuksköterska ordinera
antidecubitusmadrass innan inflyttning efter rapport från utskrivande enhet,
men riskbedömning ska göras skyndsamt när patienten väl är på plats och
nytt ställningstagande till antidecubitusmadrass görs då.
Kriterier vid förskrivning
Följande tabell bör följas vid förskrivning av antidecubitusmadrass,
Kriterier vid förskrivning
Risk för att utveckla trycksår

Omvårdnadsåtgärder kombinerat med
tryckfördelande eller tryckavlastande madrass
Trycksår grad 1-2
Omvårdnadsåtgärder kombinerat med
tryckfördelande eller tryckavlastande madrass
(ej luftväxlande) så som Madrass Optimal 5zon
Trycksår grad 3-4
Luftväxlande antidecubitusmadrass såsom
Pro-Care Auto/OptiCell 4 Pro kombinerat med
omvårdnadsåtgärder

Beställning
Om patienten bedöms ha behov av antidecubitusmadrass förskrivs detta av
omvårdnadsansvarig sjuksköterska genom Sodexos kundportal och
madrassen hyrs då via Sodexo med en månadskostnad som fortlöper
tillsvidare. Inloggning skapar man själv genom att fylla i ett formulär på
Sodexos hemsida. Där fyller man i sitt namn och enhetens uppgifter och
uppger som referens: 92311520. Man behöver inte fylla i fakturaadress.
Förteckning av antidecubitusmadrasser
Madrasserna från Sodexo hyrs per enhet och inte per patient. Varje enhet
behöver upprätta en förteckning över alla de madrasser som hyrs via Sodexo
där det framgår vilken madrass som tillhör vilken patient, se bilaga.
Uppsägning
När förskrivningen avslutas behöver man säga upp hyran på madrassen och
skicka tillbaka den via Sodexos kundportal.
## Uppföljning
Regelbunden uppföljning krävs för att utvärdera effektiviteten av de
vidtagna åtgärderna och justera hälsoplanen vid behov. Om det finns
förskrivet en luftväxlande antidecubitusmadrass på patient med trycksår
grad 3-4 ska behovet följas upp och nytt ställningstagande till förskrivning
tas när såret har förbättrats/läkt.
Dokumentation Lifecare HSL
Riskbedömning enligt Nortonskalan dokumenteras under
Bedömningsverktyg.
Resultatet av riskbedömningen samt teamdiskussionen/orsaken till att
antidecubitusmadrass ordineras dokumenteras under utredande åtgärd
PH002 Bedömning av risk för trycksår.
Hälsoplan Behandling Hud/Sår startas och behandlande åtgärder kopplas
till denna.
Förskrivningen dokumenteras under kod GA025 Utprovning och
förskrivning av övriga hjälpmedel (exklusive rullstol) lägg även till
koden QH001 Trycksårsprofylax i samma anteckning. Följ frastexterna.
Notera antidecubitusmadrassen och individnumret i Annan dokumentation
- Hjälpmedel, följ frastext där. Klistra in beställningsordern där. Vid avslut
redigerar man samma text och lägger till beställningstexten för
uppsägningen där och lägger till avslutsdatum.

Uppföljning dokumenteras dels genom att följa upp hälsoplanen i samband
med boendegenomgång, men även genom koden QT017 Uppföljning av
hjälpmedelsförskrivning. Lägg in denna kod som återkommande åtgärd
minst var 6:e månad.

Vård- och omsorgsförvaltningen
Förteckning över antidecubitusmadrasser
Enhet:__________________

Modell
Datum för förskrivn. Individnummer Avdelning
Namn