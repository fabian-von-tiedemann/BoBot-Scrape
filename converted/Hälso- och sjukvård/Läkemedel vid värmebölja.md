---
title: "Läkemedel vid värmebölja"
source_file: "Hälso- och sjukvård/L%C3%A4kemedel%20vid%20v%C3%A4rmeb%C3%B6lja.pdf"
source_url: "https://botwebb.botkyrka.se/download/18.4e34c5811850f8285a4165a/1671200626298/L%C3%A4kemedel%20vid%20v%C3%A4rmeb%C3%B6lja.pdf"
---

Hantering av läkemedel vid
värmebölja

Rumstemperatur kontrolleras och dokumenteras 1 gång per
vecka. Vid värmebölja och då temperaturen överstiger 23°C i
läkemedelsförråd bör temperaturkontroll ske dagligen.

Temperatur i kylskåp kontrolleras och dokumenteras dagligen.
Kontrollera behållare för kondensvatten och töm vid behov,
särskilt viktigt vid höga utomhustemperaturer.

Observera att det inte är lämpligt med kylskåpsförvaring av
läkemedel som är avsedda att förvaras i rumstemperatur, då
även för låga temperaturer kan påverka läkemedlets egenskaper.
Kontrollera förvaringsrekommendationer i FASS
I FASS-texten för respektive läkemedel, under rubriken Hållbarhet,
förvaring och hantering finns instruktioner för hur läkemedlet ska
förvaras. Samma information återfinns även i bipacksedeln.
Temperaturintervall:
Rumstemperatur: +15 - +25 °C
Kyltemperatur: +2 - +8 °C
Exempel på åtgärder vid
temperaturavvikelser:
Avvikelse kyl - Flytta läkemedlen till
ett fungerade kylskåp. Avvikelse rum
- Vid för hög temp, skärma av direkt
solljus och se över ventilationen.

Ta reda på om läkemedlen fortfarande
kan användas, kontakta apoteket eller
tillverkaren.

Kontrollera/syna läkemedel före
användning
Om läkemedel utsätts för temperaturer
utanför avsett intervall riskerar läkemedlet
att förstöras. Därför ska alla läkemedel i
händelse av värmebölja kontrolleras/synas
avseende:
•
Fällningar (kan vid parenteral
administrering orsaka blodproppar).
Granska gärna mot mörk och ljus
bakgrund, exempelvis vitt och svart
papper
•
Missfärgningar (tyder på att
substansen börjat brytas ned)
•
Andra avvikelser, t.ex. konsistens
eller doft

Extra känsliga läkemedelsformer
Vissa läkemedelsformer är känsligare för
temperaturavvikelser än andra, dessa ska
kontrolleras särskilt.
•
Lösningar: Mest känsliga för värme.
Kontrollera avseende fällning och/eller
missfärgning.
•
Brustabletter och munlösliga tabletter:
Känsliga för fukt och värme. Ska förvaras i
originalförpackning i rumstemperatur.
•
Kapslar: Generellt mer fuktkänsliga än
tabletter
•
Suppositorier: Känsliga för värme. Smälta
suppositorier ska inte användas.

Kassera läkemedel vid tecken på fällning, missfärgning eller annan avvikelse!
Kom ihåg att kontrollera läkemedlen en period efter det att värmeböljan är över,
eftersom nedbrytningen kanske märks först efter en tids förvaring.