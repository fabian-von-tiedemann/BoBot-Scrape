---
title: "Narkotika-avvikelser - rutin"
source_file: "Hälso- och sjukvård/Narkotika-avvikelser%20-%20rutin.pdf"
source_url: "https://botwebb.botkyrka.se/download/18.6d3388c6197a1e1973955235/1751959694443/Narkotika-avvikelser%20-%20rutin.pdf"
---

Vård- och omsorgsförvaltningen
Dokumentet är beslutat av: Verksamhetschef HSV
Dokumentet beslutades den: 2025-07-08

---

Dokumentet gäller tillsvidare
Dokumentansvarig är: Biträdande enhetschef sjuksköterskeenheten

1/3
# RUTIN
Hantering vid avvikelser med
narkotikaklassade läkemedel
## Inledning
I den kommunala hälso- och sjukvården hanteras narkotikaklassade
läkemedel (enligt läkemedelsverket förteckning II-IV) av medarbetare.
Kontroller av detta görs enligt läkemedelshanteringsrutin och vid upptäckt
av/misstanke om svinn av narkotikaklassade läkemedel är det viktigt att alla
arbetar lika så att utredningarna blir noggranna och åtgärderna tydliga.
## Roller och ansvar
Verksamhetschef: huvudansvar för rutinen
Enhetschef: ansvar för att rutinen är känd och väl implementerad bland
medarbetare
Medarbetare: ansvar för att följa rutinen och att uppmärksamma enhetschef
om det finns oklarheter eller svårigheter att följa rutin
## Område
Tydliggöra processen vid narkotikasvinn inom den kommunala hälso- och
sjukvården.
## Utförande
Vid upptäckt av eller misstanke om avvikelser i narkotikahanteringen ska
sjuksköterska skyndsamt göra en första utredning genom att kontrollera
patientens journal, läkemedlets förbrukningsjournal samt
förbrukningsjournal hos patienten:
-
har någon glömt att signera/föra in uttag eller annat
-
har någon summerat felaktigt vid tillförsel eller uttag
Om avvikelsen går att spåra görs en kommentar i förbrukningsjournalen och
en kontrollräkning utförs och kontrasigneras. Berörda sjuksköterskor för
avvikelsen kontaktas och informeras.
Om omsorgspersonal upptäcker eller misstänker avvikelser i
narkotikahanteringen informeras alltid tjänstgörande sjuksköterska
skyndsamt och sjuksköterska utför då en första utredning.

2/3
Narkotikasvinn är brister i behållningen som inte går att spåra efter att alla
kontroller och uppföljningar är genomförda. Svinn ska alltid rapporteras i
avvikelsesystemet som en vårdavvikelse och en fördjupad utredning görs.
Narkotikasvinn från läkemedelsrum
Narkotikasvinn från läkemedelsrum skrivs som en vårdavvikelse där
sjuksköterskeenheten står som organisation. Sjuksköterskeenhetens
enhetschef/biträdande enhetschef utreder dessa avvikelser.
Narkotikasvinn från patientens läkemedelsskåp
Narkotikasvinn från patientens läkemedelsskåp skrivs som en vårdavvikelse
där aktuell enhet står som organisation. Enhetschef/biträdande enhetschef
utreder dessa avvikelser tillsammans med omvårdnadsansvarig
sjuksköterska (OAS) som medutredare. Vid behov kontaktas
sjuksköterskeenhetens enhetschef.
Fördjupad utredning
Avvikelsen utreds och enhetschef kartlägger omfattningen av svinnet.
Vid större narkotikasvinn (ej vid enstaka tabletter) görs alltid en
polisanmälan vid misstanke om brott av berörd enhets enhetschef.
Enhetschef informerar även MAS (medicinskt ansvarig sjuksköterska) och
berörd verksamhetschef samt verksamhetschef HSV.
I samband med utredningen vidtas följande åtgärder:
-
utökad kontrollräkning av narkotika kompletterar utredningen för att
förhindra att eventuell stöld fortgår (frekvens bestäms i dialog
mellan enhetschef och OAS och vid behov MAS och
verksamhetschef)
-
eventuellt ta del av loggrapporter för digitala lås samt översyn av
nyckelhantering
-
kontroll av signeringslistor över tid för att hitta eventuella mönster
-
samtal med medarbetare som arbetat under tiden för händelsen
-
kontroll av hantering av narkotiska vid behovsläkemedel för hela
enheten för att hitta eventuella mönster
-
genomgång av protokoll och egenkontroller; har de utförts enligt
riktlinjen

Utifrån utredningens omfattning tar enhetschef, MAS och ev. OAS fram en
handlingsplan med åtgärder. Enhetschef ansvarar för handlingsplanen samt
uppföljning och kontroll i samråd med MAS. Enhetschef tar ställning till om
HR behöver kopplas in.

3/3
Anmälan till IVO
MAS bedömer om händelsen är en allvarlig vårdskada och ska anmälas till
IVO (inspektionen för vård och omsorg) samt om anmälan till IVO är
aktuell utifrån att det finns skälig anledning att sjuksköterska kan utgöra en
fara för patientsäkerheten.
Följande gäller om vårdgivarens anmälningsskyldighet till IVO:
-
Om en vårdgivare anser att det finns skälig anledning att befara att
en person, som har legitimation för ett yrke inom hälso- och
sjukvården och som är verksam eller har varit verksam hos
vårdgivaren, kan utgöra en fara för patientsäkerheten, så ska detta
anmälas snarast till IVO. Denna anmälningsskyldighet framgår av 3
kap. 7 § patientsäkerhetslagen (PSL).
-
Vårdgivare inom offentlig verksamhet som avskedar en arbetstagare
som står under tillsyn av Inspektionen för vård och omsorg (IVO) är
skyldiga (enligt förordning 2013:196) att snarast anmäla detta till
IVO och bifoga en kopia av beslutet om avskedandet.