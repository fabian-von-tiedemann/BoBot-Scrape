---
title: "7.15 Egenvård"
source_file: "Hälso- och sjukvård/7.15%20Egenv%C3%A5rd.pdf"
source_url: "https://botwebb.botkyrka.se/download/18.1f9b4b55190a6eb5926cb5f8/1724145016079/7.15%20Egenv%C3%A5rd.pdf"
---

Vård- och omsorgsförvaltningen
Dokumentet är beslutat av: Omsorgschef
Dokumentet beslutades den: 2022-01-20

---

Dokumentet gäller tillsvidare
Dokumentet ersätter: Nytt dokument
Dokumentansvarig är: Biträdande enhetschef sjuksköterskeenheten

1/3
# RUTIN
7.15 Egenvård
## Inledning
Egenvårdsbedömningen ska utgå från vad som är patientsäkert i varje
enskilt fall, och följa Socialstyrelsens föreskrift om bedömningen av om en
hälso- och sjukvårdsåtgärd kan utföras som egenvård (SOSFS 2009:6).
## Roller och ansvar
Enhetschef: ansvar för att rutinen är känd och väl implementerad bland
medarbetare
Medarbetare: ansvar för att följa rutinen och att uppmärksamma enhetschef
om det finns oklarheter eller svårigheter att följa rutin
## Utförande
Legitimerad hälso- och sjukvårdspersonal bedömer egenvård för hälso- och
sjukvårdsåtgärder inom sin profession. Vid egenvårdsbedömningen ska
patienten vara delaktig och medverka, samtalet utgår ifrån det som är viktigt
för patienten. Om patienten ger samtycke kan omvårdnadspersonal,
närstående eller annan person medverka.
Vid förskrivning kan förskrivaren (legitimerad personal) besluta om
egenvård, dvs det som patient själv kan utföra. Användningen av ett
hjälpmedel i det dagliga livet är inte att betrakta som en hälso- och
sjukvårdsåtgärd. Därför är det i regel inte aktuellt med ett egenvårdsbeslut
vid hjälpmedelsförskrivning. Det finns dock undantag där användandet av
ett hjälpmedel bedöms vara en hälso- och sjukvårdsåtgärd, exempelvis vid
förskrivning av hjälpmedel vid medicinsk behandling.
Planering av egenvård och utfärdande av egenvårdsintyg ska endast göras
då patienten behöver hjälp och stöd med utförandet av egenvården. Som en
del i bedömningen ska det ingå en analys om utförandet av egenvården kan
innebära att patienten utsätts för risk att skadas.
Vid planeringen av egenvård ska det framgå:
1. vilken åtgärd som har bedömts som egenvård
2. om patienten själv eller med hjälp av någon annan ska utföra
egenvården
3. om omvårdnadspersonal ska hjälpa till med egenvården skickas
information och instruktioner till dem som ett HSL-uppdrag. Vid

2/3
delat ansvar ska informationen i HSL-uppdraget skrivas ut och
lämnas även till patienten och eventuella närstående som hjälper till
med egenvården. Om åtgärden utförs av patienten själv eller
tillsammans med närstående utan handräckning av personalen skrivs
inget HSL-uppdrag men egenvårdsbeslutet dokumenteras och en
skriftlig information lämnas till patienten och/eller närstående
4. i HSL-uppdraget ska det framgå att legitimerad personal ska
kontaktas om patienten utsatts för risk att drabbas av skada eller
sjukdom i samband med egenvården
5. vilka åtgärder som ska vidtas och vem som ska kontaktas om
patientens situation förändras
6. hur och när bedömningen av egenvården ska följas upp och
7. när en omprövning av bedömningen av egenvården ska göras
8. dokumentation av bedömningen samt vilka åtgärder som bedöms
som egenvård och hur egenvården ska utföras, samt uppföljning av
egenvården, dokumenteras i patientjournal.

Om en uppgift bedöms som egenvård, så behövs ingen signeringslista eller
delegering. Ansvaret för uppgiften är på patienten eventuellt med hjälp av
handräckning. Att egenvården fungerar följs upp på boendegenomgång
tillsammans i teamet samt med behandlande läkare. Egenvården ska följas
upp minst en gång per år tillsammans med patienten, en uppföljning skrivs
då i patientjournal.
Om det uppstår en situation där patienten drabbas av eller riskerar att
drabbas av skada eller sjukdom i samband med egenvården där legitimerad
personal tillsammans med patienten inte kan hitta en lösning tas frågan
tillbaka till legitimerad personal och behandlande läkare. Patienten ska vara
delaktig även då ett egenvårdsbeslut avslutas.
Egenvårdsintyg
Egenvårdsintyg skrivs av legitimerad personal för de brukare boende i
servicehus som har egenvård med behov av hjälp av hemtjänstpersonal.
Intyget finns att hämta i Lifecare, fylls i och lämnas till den enskilde och till
chef för verksamheten. Intyget kan vid behov utgöra underlag för en
bedömning av bistånd. Myndighet eller chef för verksamheten återkopplar
till leg. personal när insatser beräknas att komma igång via Lifecare
meddelande

3/3
Bilaga 1