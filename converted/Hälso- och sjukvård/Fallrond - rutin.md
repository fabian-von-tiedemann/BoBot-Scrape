---
title: "Fallrond - rutin"
source_file: "Hälso- och sjukvård/Fallrond%20-%20rutin.pdf"
source_url: "https://botwebb.botkyrka.se/download/18.28e7133919540d1a80c67027/1741946402722/Fallrond%20-%20rutin.pdf"
---

Vård- och omsorgsförvaltningen
Dokumentet är beslutat av: Verksamhetschef
Dokumentet beslutades den: 2025-03-14

---

Dokumentet gäller tillsvidare
Dokumentansvarig är: Enhetschef rehabenheten

1/2
# RUTIN
Fallrond med läkare
## Inledning
Rutinen tydliggör hur teamet kan arbeta förebyggande kring avvikelser och
ur ett patientsäkert perspektiv genom diskussioner från olika professioner.
## Roller och ansvar
Verksamhetschef: huvudansvar för rutinen
Enhetschef: ansvar för att rutinen är känd och väl implementerad bland
medarbetare
Medarbetare: ansvar för att följa rutinen och att uppmärksamma enhetschef
om det finns oklarheter eller svårigheter att följa rutin
## Område
Gäller fallavvikelser som skrivits i avvikelsesystemet för HSL.
## Utförande
Teamet bestående av enhetschef/biträdande enhetschef, sjuksköterska,
arbetsterapeut, sjukgymnast/fysioterapeut, undersköterska (i första hand
kontaktperson) och läkare träffas 1 timme/månad för att gå igenom
inträffade fall.
Arbetssätt
På avvikelsemötet på enheterna planerar man för återkommande bestämd
dag och tid varje månad efter rond på respektive enhet då hela teamet sitter
tillsammans på fallrond.
På avvikelsemötena tas det fram vilka boende som ska tas upp på gemensam
fallrond med läkare.
Sjuksköterska lägger in vilka patienter som fallit i den digitala rondlistan
inför varje rond så att läkaren får informationen för deras statistik inför
fallrond.
Sjukgymnast/fysioterapeut (eller arbetsterapeut vid frånvaro av
fysioterapeut) leder fallronderna på enheten, tar fram och sammanställer
eventuell statistik inför möte. Sjuksköterska kan ersätta om
sjukgymnast/fysioterapeut eller arbetsterapeut inte kan delta.

2/2
Varje profession ansvarar för uppföljning av beslutade åtgärder efter
fallronden samt dokumentation.
Agenda
- Diagnos/sjukdomsbild
- Analys av fall (frekvens, tid på dygnet osv)
- Läkemedel
- Status/förändringar
- Olika professioners reflektioner
- Beslutade åtgärder
- Dokumentation