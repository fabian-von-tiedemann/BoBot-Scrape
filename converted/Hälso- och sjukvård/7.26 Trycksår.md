---
title: "7.26 Trycksår"
source_file: "Hälso- och sjukvård/7.26%20Trycks%C3%A5r.pdf"
source_url: "https://botwebb.botkyrka.se/download/18.7be08adf191dfa59e776cab5/1727700896750/7.26%20Trycks%C3%A5r.pdf"
---

Vård- och omsorgsförvaltningen
Dokumentet är beslutat av: Omsorgschef
Dokumentet beslutades den: 2021-04-09

---

Dokumentet gäller tillsvidare
Dokumentet ersätter: Nytt dokument
Dokumentansvarig är: Biträdande enhetschef sjuksköterskeenheten

1/2
# RUTIN
7.26 Trycksår
## Inledning
Trycksår är en lokal skada i hud och/eller underliggande vävnad, vanligtvis
över benutskott, och är ett resultat av tryck, eller tryck i kombination med
skjuv och friktion som kan förvärras av undernäring. Det kan orsaka stort
lidande för patienten och därför är det förebyggande arbetet viktigt.
## Roller och ansvar
Verksamhetschef: huvudansvar för rutinen
Enhetschef: ansvar för att rutinen är känd och väl implementerad bland
medarbetare
Medarbetare: ansvar för att följa rutinen och att uppmärksamma enhetschef
om det finns oklarheter eller svårigheter att följa rutin
## Utförande
Legitimerad personal ska följa tillgängliga och evidensbaserade
kunskapsstöd som är aktuella via Vårdhandboken och Senior Alert.
Legitimerad personal utför inom sin profession riskbedömningar utifrån
riskbedömningsinstrumentet Modifierad Nortonskala vid inflyttning och
minst två gånger/år. Alla personer på vård- och omsorgsboende, servicehus
samt alla personer över 55 år inom LSS ska riskbedömas enligt
Nortonskalan i Senior Alert.
Vid risk för trycksår tittar teamet på bakomliggande orsaker och planerar
åtgärder samt uppföljningar. De ska säkerställa ett förebyggande arbetssätt
av trycksår samt optimal behandling av uppkomna trycksår. Alla trycksår på
patienter inom den kommunala hälso- och sjukvården ska kategoriseras och
dokumenteras. Trycksår klassificeras från kategori 1 - 4.

Kategori 1: hudrodnad som inte bleknar vid tryck

Kategori 2: delhudsskada

Kategori 3: Fullhudskada

Kategori 4: Djup full hudskada
Legitimerad personal informerar patienten och eventuellt anhörig samt
dokumenterar i HSL-journal och om patienten ger samtycke registrerar de
också i Senior Alert. Omsorgspersonal dokumenterar i SOL-journalen.
Sjuksköterska informerar ansvarig läkare.

2/2
Förutsättningar för sårläkning är avlastning, behandla näringsbrist, sårvård,
uppmärksamma tecken på infektion och åtgärda infektioner samt att försöka
få patienten mera aktiv.
Vid uppkomna trycksår görs en ny MNA-bedömning som efterföljs av en
tre dagars mat- och vätskeregistrering. Tillgodose vätskebehov. Vid risk för
undernäring/undernärd erbjuds energi- och proteinrik kost samt energi- och
proteinrika kosttillägg. Vid trycksår kategori 2 eller värre erbjuds
trycksårsspecifik näringsdryck (Cubitan) 2-3 gånger per dag. Följ upp
tolerans av kosttillägg, matintag, vikt och sårläkning regelbundet. Kontakta
dietist via Lifecaremeddelande-funktionen om förbättring uteblir.
Omläggning kan ordineras av sjuksköterska till omsorgspersonal, vilket då
sker via HSL-uppdrag och signeringslista. Legitimerad personal instruerar
också inom sin profession omsorgspersonalen. Legitimerad personal följer
upp åtgärder hos patienten.
I Senior alert kan statistik hämtas om antal brukare med risk för trycksår och
antal trycksår. MAS använder statistik ex. i upprättande av
patientsäkerhetsberättelsen.
Gränsdragning SOL/HSL
Kontroll av hudkostym samt smörjning av mjukgörande kräm vid
omvårdnad och lägesändringar hos patient som inte själv kan ändra läge hör
till basal omsorg/SOL.
Lägesändringar vid sår och behandlande åtgärder ordineras av legitimerad
personal och skickas som HSL uppdrag till omsorgspersonal.