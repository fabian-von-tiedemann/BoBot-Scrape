---
title: "Driftstopp Lifecare"
source_file: "Hälso- och sjukvård/Driftstopp%20Lifecare.pdf"
source_url: "https://botwebb.botkyrka.se/download/18.6985989719197406357a6d7/1725003718602/Driftstopp%20Lifecare.pdf"
---

Vård- och omsorgsförvaltningen
Dokumentet är beslutat av: Verksamhetschef
Dokumentet beslutades den: 2024-08-27

---

Dokumentet gäller tillsvidare
Dokumentet ersätter: Datastopp Procapita 2020-09-28
Dokumentansvarig är: Biträdande enhetschef sjuksköterskeenheten

1/2
# RUTIN
Driftstopp Lifecare
## Inledning
Denna instruktion beskriver hur man ska arbeta vid planerade och
oförutsedda driftstopp i journalsystemet Lifecare HSL.
## Område
Instruktionen gäller all legitimerad hälso- och sjukvårdspersonal på
sjuksköterskeenheten.
## Utförande
Att-göra-lista
Tjänstgörande dagsjuksköterskor på varje enhet ansvarar för att dagligen
skriva ut den aktuella att-göra-listan för enheten till och med nästkommande
vardag. Utskriften lämnas väl synlig på sjuksköterskeexpeditionen så att
joursjuksköterska kan komma åt den vid behov. Utskriften kan kasseras
nästkommande vardag.
Backup-lista
Alla omvårdnadsansvariga sjuksköterskor ansvarar för att ha en uppdaterad
backup-lista för de patienter som man ansvarar över. Backup-listan ska
innehålla patientens namn, personnummer, kontaktuppgifter till anhöriga
(inkl. vem som är förstahandskontakt samt om de vill bli kontaktade
nattetid), medicinska diagnoser samt annan viktig information så som
infarter, allvarlig överkänslighet, antikoagulantia, pacemaker.
Driftstopp
Vid driftstopp eller om t.ex. inloggning till datajournal inte fungerar ska
hälso- och sjukvårdspersonal utgå från den befintliga dokumentation som
finns på enheterna och vid eventuella frågor vända sig till
läkarorganisationen. Joursjuksköterskor ska åka runt till varje enhet i sitt
ansvarsområde och inhämta information genom de utskrivna att-göra-
listorna samt via omsorgspersonal.
Varje yrkeskategori för sina journaler på papper så länge driftstopp varar
eller så länge inloggning inte fungerar. Tomma pappersjournalblad ska alltid
finnas på varje sjuksköterskeexpedition och i jourrummet.

2/2
Alla papper tillhörande en journal ska vara märkta med namn och
personnummer. Den som dokumenterar ansvarar för att datum och signatur
finns med. På varje enhet ska det finnas en signaturförtydligandelista som
alla sjuksköterskor ska fylla i. Det är viktigt att alla anteckningar som görs
med papper och penna är tydliga så att alla kan läsa dem. Anteckningen
behöver göras med kulspetspenna.
Pappersjournalbladet förvaras i patientens journalmapp och räknas som
journalhandling. Då systemet åter är i bruk görs en sammanfattning av
anteckningarna som förts på papper och förs in i datajournalen av
omvårdnadsansvarig sjuksköterska. I anteckningen ska framgå vem som fört
anteckningen på papper och under vilken period dokumentationen är utförd.
Anteckningen signeras av den som för in anteckningen.