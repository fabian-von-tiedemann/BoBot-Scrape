---
title: "Suicidförsök och risk för suicid - rutin"
source_file: "Hälso- och sjukvård/Suicidf%C3%B6rs%C3%B6k%20och%20risk%20f%C3%B6r%20suicid%20-%20rutin.pdf"
source_url: "https://botwebb.botkyrka.se/download/18.218e857e187230fa30e3a9ed/1681214962630/Suicidf%C3%B6rs%C3%B6k%20och%20risk%20f%C3%B6r%20suicid%20-%20rutin.pdf"
---

Vård- och omsorgsförvaltningen
Dokumentet är beslutat av: omvårdnadschef Ramona Grapenhielm
Dokumentet beslutades den: [2023-03-30]

---

Dokumentet gäller tillsvidare
Dokumentet ersätter: [Rutin suicid
Dokumentansvarig är: [Elisabet Hedin Ribeiro verksamhetsutvecklare vård- och omsorgsboenden]

# RUTIN
Suicidförsök och risk för suicid - rutin
## Inledning
Rutin är framtagen för att säkerställa ett gemensamt arbetssätt inom vård-
och omsorgsboende när en boende visar tecken på att vilja ta sitt liv eller
gör försök att ta sitt liv. Rutinen utgår från Botkyrka kommuns
”Suicidprevention handlingsplan 2022-2024”.
## Roller och ansvar
Verksamhetschef - ansvarar för att rutin finns.
Enhetschef - ansvarar för att rutinen är känd och väl implementerad bland
medarbetare.
Medarbetare - ansvarar för att följa rutin och att uppmärksamma enhetschef
om det finns oklarheter eller svårigheter att följa rutin.
## Område
Suicidprevention.
## Utförande
Att möta människor som har tankar på att ta sitt liv är en psykologiskt
krävande uppgift. Den boende kan vara ångestfylld, aggressiv, förtvivlad
eller uppgiven på ett sätt som berör oss starkt. Tankar på eller planering för
suicid kan ha funnits länge, men själva suicidhandlingen är ofta impulsstyrd.
Det gör att också en välgjord och omfattande bedömning av suicidrisk kan
slå fel.
Trots det finns god evidens för att en suicidriskbedömning som tar hänsyn
till symtom, psykologiska faktorer och livssituation ökar möjligheten att
upptäcka om en boende är suicidnära.
Risk för suicid - teamarbete
Teamet arbetar tillsammans för att ta reda på om den boende har tankar eller
konkreta planer på att ta sitt liv. Om risk finns anmäls den boende
skyndsamt till boendegenomgång. Om en boende har riskfaktorer för suicid
(misstanke om eller konstaterad beroendeproblematik, svåra personliga
problem och livshändelser, depression eller annan psykisk sjukdom) ska
suicidrisk alltid uppmärksammas och dokumenteras.

Bemötande
Bemötandet av en suicidnära patient bör präglas av medkänsla, omsorg och
respekt. Aktivt lyssnande utan att värdera är viktigt liksom att försöka skapa
ett tryggt samtalsklimat och undvika att komma med förslag på åtgärder.
Genom att koncentrera sig på det som den boende berättar ökar chansen att
mötet upplevs som positivt och detta kan öka viljan att acceptera fortsatt
vård och behandling.
Skattning av depression – en riskfaktor för suicid
Depression i hög ålder präglas ofta av hopplöshetskänsla, ångest, oro och
sömnsvårigheter. Symptomen är inte alltid synliga och förloppet kan vara
långdraget. För att skatta om det finns tecken på depression (en riskfaktor
för suicid) används verktyget Geriatric Depression Scale (GDS20) (bilaga
1), ett verktyg som kan användas av medarbetare utan specialistkompetens
inom psykiatri. GDS-20 innehåller frågor om högt och lågt stämningsläge,
brist på energi, oro, social tillbakadragenhet samt frågor om fysisk hälsa.
GDS-20-skattning görs av sjuksköterska, sjukgymnast/fysioterapeut eller
arbetsterapeut tillsammans med den boende.
Åtgärder vid konstaterad risk för suicid
Anmäl skyndsamt den boende till boendegenomgång. Kartlägg den boendes
mående genom att använda ett validerat mät/skattningsverktyg (se nedan).
Skattning för boende utan demensdiagnos:
- Regionalt vårdprogram suicidnära patienter (Bilaga 2)
- Aktivitets- och sömnprofilschema (Bilaga 3)
Skattning för boende med demensdiagnos:
- Regionalt vårdprogram suicidnära patienter (Bilaga 2)
- NPI-skattning
- Beteende- och sömnschema (Bilaga 4)
Suicidförsök
Först på plats
Om tillståndet är akut, ring 112. Lämna inte den boende utan tillsyn och
kontakta sjuksköterska skyndsamt.
Om tillståndet inte är livshotande, kontakta sjuksköterska snarast.
Bedömning av mående - sjuksköterska
Sjuksköterska gör en bedömning av den boendes psykiska och fysiska
mående på plats samt kontakta läkare. Sjuksköterska och läkare gör

tillsammans ställningstagande om den boende ska skickas till sjukhus eller
stanna kvar hemma.
Bedömning av mående – läkare
Om den boende inte går med på att skickas till sjukhus och läkare bedömer
att den boende är en fara för sig själv eller andra, kan det bli aktuellt med
handräckning av polis. Läkare skriver då vårdintyg, kontaktar polis och ser
till att den boende och vårdintyg snarast kommer till en psykiatrisk
vårdinrättning, där kvarhållningsbeslut och intagningsbeslut kan fattas (vg
se Familjeläkarnas ”Rutin vid begäran om handräckning”). Enheten följer
”Rutin vid transport till sjukhus” där den röda akutmappen (aktuell
läkemedelslista, gula kortet, blått infoblad) skickas med den boende.
Om bedömning görs att den boende behöver ständig tillsyn/extravak
kontaktar medarbetare enhetschef.
Efteråt – uppföljning boende
Sjuksköterska och läkare har uppföljande samtal med den boende. Om den
boende har behov av ytterligare kan insatser från primärvård eller
öppenpsykiatrin kopplas in. Efter samtycke från den boende kan även
närstående informeras, involveras och vid behov sammankopplas med
anhörigsamordnare. Uppföljning av den boende sker på nästkommande
boendegenomgång.
Efteråt- uppföljning medarbetare
Reflektion i teamet kan behövas efter åt för att fånga upp tankar och
känslor. Enhetschef samlar medarbetare för uppföljning och vid behov
kopplas annan vårdinstans in.

Bilaga 1: Geriatric Depression Scale GDS-20

Bilaga 2: Frågor från regionalt
vårdprogram suicidnära patienter

Suicidrisken ökar inte av frågor om suicidtankar.

Källa: Kunskapsstöd för vårdgivare regionalt vårdprogram suicidnära
patienter: https://kunskapsstodforvardgivare.se/omraden/psykisk-
halsa/regionala-vardprogram/suicidnara-patienter

Vård- och omsorgsförvaltningen
Dokumentet är beslutat av: omvårdnadschef Ramona Grapenhielm
Dokumentet beslutades den: [2023-03-30]
Dokumentet gäller tillsvidare
Dokumentet ersätter: [Rutin suicid
Dokumentansvarig är: [Elisabet Hedin Ribeiro verksamhetsutvecklare vård- och omsorgsboenden]

Bilaga 3: Aktivitet och sömnprofil/schema (för boende utan demensdiagnos)

Källa: https://www.norrastockholmspsykiatri.se/globalassets/verksamheter/psykiatri/norra-stockholms-psykiatri/om-oss/konsultteam/bpsd/aktivitet--
och-somnprofil-text-exempel.pdf

Bilaga 4: Beteende- och sömnschema (för boende med demensdiagnos)

Källa: Skånes universitetssjukhus neuropsykiatriska kliniken
https://wwwdemenscentrum.se/sites/default/files/globalassets/2010_beteende_somnschema_.pdf