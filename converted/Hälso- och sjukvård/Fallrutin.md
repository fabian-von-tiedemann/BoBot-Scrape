---
title: "Fallrutin"
source_file: "Hälso- och sjukvård/Fallrutin.pdf"
source_url: "https://botwebb.botkyrka.se/download/18.2f5c57cb19618cafc48f22d/1744374034302/Fallrutin.pdf"
---

Vård- och omsorgsförvaltningen

Dokumentet är beslutat av: Verksamhetschef HSV
Dokumentet beslutades den: 2025-03-12

---

Dokumentet gäller tillsvidare
Dokumentet ersätter: Fallrutin 24-03-14
Dokumentansvarig är: Biträdande enhetschef sjuksköterskeenheten

1/7
# RUTIN
Fall och fallprevention
## Inledning
Genom att arbeta med fallprevention kan man förhindra många fall, men
fallolyckor är ändå vanliga bland äldre personer och kan leda till skador,
försämrad livskvalitet och dödsfall. Fall är den vanligaste orsaken till att
äldre skadar sig. Det krävs en tydlig rutin kring hur man arbetar när ett fall
inträffat för att minimera eventuella skador och för att arbeta
fallförebyggande.
## Roller och ansvar
Verksamhetschef: huvudansvar för rutinen
Enhetschef: ansvar för att rutinen är känd och väl implementerad bland
medarbetare
Medarbetare: ansvar för att följa rutinen och att uppmärksamma enhetschef
om det finns oklarheter eller svårigheter att följa rutin
Teamet: boendets enhetschef, omsorgspersonal, sjuksköterska,
fysioterapeut/sjukgymnast och arbetsterapeut
## Område
Denna rutin beskriver hur teamet inom kommunal vård- och omsorg ska
agera när en boende fallit. Alltså när en boende oavsiktligt hamnat på golvet
eller marken, även om hen kanat/glidit ur säng/rullstol.
## Utförande
Omsorgspersonal
Det är aldrig brådskande att hjälpa en boende upp efter fall. Det är viktigt att
arbeta lugnt för att undvika oro hos den boende samt för att undvika skador
hos både den boende och personal. Gör det så bekvämt som möjligt för den
boende på golvet med exempelvis filt och kudde och lämna aldrig hen
ensam.

2/7
Arbeta enligt följande instruktion, se även bilaga 1:
1) Gör en första bedömning: finns synliga skador, är den boende vid
medvetande, blödning, smärtor, andning?
Är situationen akut, ring 112 på en gång.

2) Tillkalla hjälp av en kollega som även hämtar blodtrycksmätare.
Därefter tas puls och blodtryck.

3) Ring sjuksköterska, rapportera enligt SBAR.

4) Följ något av alternativen nedan beroende på om den boende själv tagit
sig upp eller inte:

a) Boende som ligger kvar på golvet:
Ta inte upp den boende innan sjuksköterska kontaktats och godkänt
förflyttningen. Om den boende inte kan ta sig upp själv och
sjuksköterska godkänner att hen får hjälpas upp från golvet, ska
förflyttning från golv ske med lyft och två personal (se anvisning i
bilaga 2 ”Lyft från golv”). Använd signeringslista (bilaga 3) vid
tillsyn om sjuksköterska ordinerat detta.

b) Boende som tagit sig upp själv:
Meddela sjuksköterskan om att den boende tagit sig upp. Använd
signeringslista (bilaga 3) vid tillsyn om sjuksköterska ordinerat detta.

5) Skriv digital vårdavvikelse samt fyll i fallutredningsblanketten. Använd
fallutredningsblanketten som stöd för att fylla i den digitala
vårdavvikelsen så korrekt som möjligt.

6) Rapportera vidare till kollegorna samt dokumentera i Lifecare under
rubriken d5 Personlig vård (dokumentera även avvikelsenumret).

Sjuksköterska
Sjuksköterska är ansvarig för att bedöma situationen. Vid bedömning via
telefon är det viktigt att samla tillräckligt med information för att kunna
göra en rimlig bedömning om den boendes hälsotillstånd. Sjuksköterskan
gör en första bedömning om det är lämpligt att hjälpa den boende upp, om
det behöver tillkallas ambulans eller om den boende ska vara kvar på golvet
tills sjuksköterska kommer på plats.
Om sjuksköterska bedömer att den boende behöver en klinisk undersökning
av sjuksköterska görs en helkroppsundersökning enligt följande film samt
en bedömning av medvetandegrad med hjälp av RLS-85. Sjuksköterska ska
alltid göra klinisk bedömning vid huvudtrauma och obevittnade fall.

3/7
Sjuksköterska bedömer därefter behov av ytterligare tillsyn. Vid behov av
tät tillsyn av omsorgspersonal används signeringslista, se bilaga 3. Vid
behov av ytterligare tillsyn av sjuksköterska läggs detta in som en åtgärd i
att-göra-listan med KVÅ-kod QD008 Övervakning av vitala tecken,
förslagsvis 4 och 8 timmar efter fallet.
Läkare kontaktas vid behov direkt eller senast på nästkommande rond där
man informerar om fallet.
Sjuksköterska informerar närstående om fallet.
Omvårdnadsansvarig sjuksköterska (OAS) har dialog med fysioterapeut och
arbetsterapeut nästkommande vardag.
## Dokumentation
Bedömning efter fallet dokumenteras under utredande åtgärd PB009
Bedömning av smärta. Koppla även på KVÅ-kod PA001 Bedömning av
medvetandefunktioner och vid behov ytterligare åtgärder, så som
exempelvis PG008 Bedömning av förnimmelser vad avser muskler och
rörelsefunktioner.
Kort sammanfattning av fallet dokumenteras även under Annan
dokumentation under rubrik Fall (följ frastext där).
OAS startar en standardiserad vårdplan ”Utredning efter fall”
nästkommande vardag och påbörjar utredningen. Den standardiserade
vårdplanen startas alltid när en boende har fallit första gången, om det var
mer än 6 månader sedan senaste fallet, flera fall på kort tid eller vid fall i
kombination med påtaglig allmän försämring.
Orren servicehus
Om sjuksköterska har bedömt att en patient som bor på Orren servicehus har
behov av tät tillsyn efter ett fall behöver OAS nästkommande vardag skriva
ett HSL-uppdrag på tillsynen i efterhand.
Om hemtjänstens omsorgspersonal nattetid ej har möjlighet att utföra tät
tillsyn efter ordination av sjuksköterska får sjuksköterskan ta ställning till
om patienten behöver skickas in till akuten.
Fysioterapeut/sjukgymnast och arbetsterapeut
Information om fall inhämtas genom att dagligen läsa senaste
dokumentation på enheten.
Vid information om ett fall gör fysioterapeut/sjukgymnast och
arbetsterapeut en bedömning om vilka insatser eller åtgärder som behövs

4/7
göras. Fysioterapeut/sjukgymnast och arbetsterapeut gör sedan uppföljning
av insatta åtgärder.
## Dokumentation
OAS startar en standardiserad vårdplan ”Utredning efter fall” som gäller
även fysioterapeut/sjukgymnast och arbetsterapeut. Den standardiserade
vårdplanen startas alltid när en boende har fallit första gången, om det var
mer än 6 månader sedan senaste fallet, flera fall på kort tid eller vid fall i
kombination med påtaglig allmän försämring.
Teamet
De digitala fallavvikelserna tas upp löpande, de utreds och åtgärder planeras
vid behov. Insatta åtgärder följs upp.

5/7
Bilaga 1. Instruktion vid fall

1) Gör en första bedömning: finns synliga skador, är den
boende vid medvetande, blödning, smärtor, andning?
Är situationen akut, ring 112 på en gång.

2) Tillkalla hjälp av en kollega som även hämtar
blodtrycksmätare. Därefter tas puls och blodtryck.

3) Ring sjuksköterska, rapportera enligt SBAR.

4) Följ något av alternativen nedan beroende på om den
boende själv tagit sig upp eller inte:

a) Boende som ligger kvar på golvet:
Ta inte upp den boende innan sjuksköterska kontaktats och
godkänt förflyttningen. Om den boende inte kan ta sig upp
själv och sjuksköterska godkänner att hen får hjälpas upp
från golvet, ska förflyttning från golv ske med lyft och två
personal (se anvisning i bilaga 2 ”Lyft från golv”). Använd
signeringslista (bilaga 3) vid tillsyn om sjuksköterska
ordinerat detta.

b) Boende som tagit sig upp själv:
Meddela sjuksköterskan om att den boende tagit sig upp.
Använd signeringslista (bilaga 3) vid tillsyn om
sjuksköterska ordinerat detta.

5) Skriv digital vårdavvikelse samt fyll i
fallutredningsblanketten. Använd fallutredningsblanketten
som stöd för att fylla i den digitala vårdavvikelsen så
korrekt som möjligt.

6) Rapportera vidare till kollegorna samt dokumentera i Lifecare
under rubriken d5 Personlig vård (dokumentera även
avvikelsenumret).

6/7
Bilaga 2. Lyft från golv vid fall
- Arbeta lugnt för att undvika oro hos den boende samt skador hos den
boende och personal. Det är aldrig brådskande att hjälpa en boende upp
efter fall.
- Gör det så bekvämt som möjligt för den boende på golvet med exempelvis
filt och kudde. Den boende bör aldrig lämnas ensam vid ett fall.
- Planera förflyttningen innan lyft påbörjas. Ha rullstol/säng nära till hands.
- Gör förflyttningen så kort som möjligt. Kör rullstolen/sängen till lyften.
- Använd alltid akutsele.
- Vid trångt utrymme: flytta till friare utrymme genom att dra den boende
liggandes på filt eller lyftsele.
- Golvlyften skall vara låst vid lyft från golv. Lyften ska sedan låsas upp
när den boendes huvud lättar från golvet vid lyftet.
- Utför förflyttning med hjälp av 2 personer
- Lyft upp den boende ca 10 cm över golvet. Kontrollera att han/hon sitter
bra i lyftselen, innan lyftet slutförs.

Vänd den boende varsamt till sidan och
placera lyftselens kantband längs med dennes
rygg samt med nederkanten i nivå med
svanskotan. Vik lyftselen så att dess
”mittbakband” motsvarar den boendes
ryggrad.
Vänd den boende varsamt tillbaka på rygg. Dra fram
selen på motsatt sida under den boende. Kontrollera
att lyftselen ligger symmetriskt under den boende.
Om inte – justera placeringen. Placera benstöden
under varje lår och korsa banden.

Sätt först på lyftöglorna vid huvudet på lyftbygel och
sedan lyftöglorna vid benen, Golvlyften skall vara låst!
Huvudet ska vara placerad in mot golvlyften.

När den boende lyfts upp från golvet, vrid runt
brukaren för att sedan kunna placera brukaren i
rullstol eller säng. Lyften låses upp när den
boende lättat från golvet.

7/7

Tillsyn av boende enligt ordination av sjuksköterska
- Kontrollera medvetandegrad (nattetid ska sjuksköterska bedöma om boende ska väckas)
- Inspektera hudkostym
- Kontrollera rörelseförmåga
- Använd någon av smärtskattningsinstrument som finns i boendes läkemedelsskåp, t.ex. VAS, NRS, SÖS-stickan

Datum
Tid
Smärtskattning
Medvetande
Hudkostym (ex sår/blåmärke)
Rörelseförmåga
Sover
Signatur

Detta dokument är ett arbetsmaterial och kasseras efter användning.
Bilaga 3 Signeringslista
Signeringslista - Tillsyn av boende efter fall
Namn:                                                                                                                            Datum:
Personnummer:
Kontaktat sjuksköterska - namn: ________________________________