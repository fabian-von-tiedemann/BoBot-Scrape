---
title: "7.27 Vård i livets slutskede-Palliativ vård"
source_file: "Hälso- och sjukvård/7.27%20V%C3%A5rd%20i%20livets%20slutskede-Palliativ%20v%C3%A5rd.pdf"
source_url: "https://botwebb.botkyrka.se/download/18.1cc5e9ed191733f482acc9/1724227727888/7.27%20V%C3%A5rd%20i%20livets%20slutskede-Palliativ%20v%C3%A5rd.pdf"
---

Vård- och omsorgsförvaltningen
Dokumentet är beslutat av: Omsorgschef
Dokumentet beslutades den: 2022-06-14

---

Dokumentet gäller tillsvidare
Dokumentet ersätter: Nytt dokument
Dokumentansvarig är: Biträdande enhetschef sjuksköterskeenheten

1/5
# RUTIN
7.27 Vård i livets slutskede/Palliativ vård
## Inledning
En god palliativ vård vilar på fyra hörnstenar; symtomlindring, teamarbete,
kommunikation och relation samt närståendestöd.
Definition palliativt förhållningssätt: förhållningssätt som kännetecknas av
helhetssyn på människan genom att stödja individen att leva med värdighet
och med största möjliga välbefinnande till livets slut. Dessa grundar sig på
WHO:s (2002) definition av palliativ vård: ”Palliativ vård bygger på ett
förhållningssätt som syftar till att förbättra livskvaliteten för patienter och
anhöriga vid livshotande sjukdom. Palliativ vård förebygger och lindrar
lidande genom tidig upptäckt, noggrann analys och behandling av smärta
och andra fysiska symtom samt erbjuder psykosocialt och existentiellt stöd”.
Symtomlindring: innefattar fysiska, psykiska, sociala och existentiella
behov. I samråd med patienten förebygga och lindra symtom samtidigt som
integritet och autonomi beaktas.
Teamarbete: markerar samarbete mellan olika professioner, allt efter
patientens behov.
Kommunikation och relation: handlar om att främja patientens livskvalitet.
Det innebär god kommunikation och goda relationer inom och mellan
teamet men också i förhållande till patienten och närstående.
Närståendestöd: bör ges under sjukdomstiden men även efter dödsfallet.
Närstående ska kunna känna sig delaktiga i vården och få information och
stöd utefter sina behov och förutsättningar.
## Roller och ansvar
Läkarens ansvar:

Övergripande medicinskt ansvar, medicinsk bedömning av
brytpunktssamtal

Att göra bedömning av försämring och medicinskt behov

Att ordinera vid behovs läkemedel vid livets slutskede

Att utfärda dödsbevis (SOSFS 1996:29; § 15)

2/5
Enhetschefen ansvarar för att:

Nationella vårdprogrammets kortversion samt rutin för palliativ vård
i livets slut är känd hos personalen på enheten

Teamet har kontinuerlig kontakt med närstående till den döende.

Det finns en aktuell genomförandeplan

Stötta personalen under vårdtiden

Sammankalla teamet för regelbunden utvärdering och avstämning

Samordna den palliativa vården i livets slut hos den döende

Personalresurser och organisationen av vården i livets slut fungerar
och individanpassas, så långt det är möjligt, enligt den döendes och
närståendes önskemål

Sträva efter kontinuitet bland personalen som vårdar den döende

Ansvarar att bemanna med personal som extra vak

Samla berörd personal i teamet för ett gemensamt avslut

Ansvara för att, utifrån resultatet i palliativregistret, genomföra
förbättringar i den palliativa vården i livets slut inom enheten eller
verksamheten
Sjuksköterskan ansvarar för att:

Administrera symtomlindrande läkemedel enligt ordination

Göra bedömning av behov av extra vak

All personal och närstående informeras om att den äldre personen är
döende

Erbjuda stödsamtal och efterlevandesamtal till närstående

Informera sig om religiösa/andliga önskemål

Tillgodose önskemål angående vården

Aktivt inta en lyssnande hållning till de äldre och deras närstående

Upprätta checklista kring vård vid livets slut

Genomföra regelbunden bedömning, minst ett besök per pass och
skattning av rosslighet, illamående, ångest, andnöd och förvirring.
Använda validerade smärtskattningsinstrument och
bedömningsformulär.

Upprätta hälsoplan för vård i livets slut samt ansvara för att
bedömning, avvikelser, förebyggande och lindrande åtgärder utförs
och dokumenteras.

Genomföra munhälsobedömning samt att åtgärder vidtas för att
lindra eventuella obehag hos patienten
Omsorgspersonal ansvarar för att:

Utföra den basala omvårdnaden (hygien, munvård och
lägesändringar)

Omhändertagandet av närstående (praktisk information, kaffe, sova
över möjligheter och stödsamtal) blir det bästa möjliga

Omvårdnadsmiljön i sin helhet är trivsam genom att: Det är lugnt,
tryggt, rent och fint på rummet, ta bort inte aktuella hjälpmedel, det

3/5
är vädrat i rummet, belysning är behaglig, ta reda på om det finns
speciella önskemål, musik, klädsel, blommor med mera.

Observera, rapportera och dokumentera behov och förändringar till
sjuksköterska samt informera sjuksköterska när dödsfallet inträffar.

Fysioterapeut och arbetsterapeuten ansvarar för att:

Handleda övrig personal och närstående i positionering av kuddar,
lägesändringar och förflyttningsteknik
## Utförande
Medicinsk planering
Sjuksköterska informerar läkare när övergång till palliativ vård i livets
slutskede kan bli aktuell. Bedömningsinstrumentet Clinical Frailty Scale,
CFS, kan användas för att förutsäga förväntad återstående livslängd och bör
då användas. Läkaren gör en medicinsk bedömning av var i
sjukdomsförloppet patienten befinner sig och om hen har nått tidpunkten för
övergång till palliativ vård i livets slutskede eller om sjukdomstillståndet är
möjligt att behandla. Den medicinska bedömningen kan behöva upprepas.
Brytpunktssamtal
Läkare har brytpunktssamtal med patient och/eller närstående. Vid ett
brytpunktsamtal förmedlas att patienten befinner sig i livets slutskede, att
patienten inte gagnas av livsförlängande terapier och att den fortsatta vården
är inriktad på livskvalitet och symtomlindring. Förutom patient och de
närstående bör ansvarig sjuksköterska närvara för att säkerställa
kontinuiteten. I brytpunktssamtalet bör man ta reda på hur patienten tänker
om sin sjukdom och vad hen har för önskemål. Rätten till
närståendepenning ska förklaras och eventuella intyg skrivs. Sjuksköterskan
dokumenterar medverkan i brytpunktssamtal, samtalets innehåll och
konsekvenser i journalen. Beslut om övergång till palliativ vård i livets slut
dokumenteras under Annan dokumentation - Vårdrutinavvikelse.
Ställningstagande till Ej HLR dokumenteras och förmedlas enligt rutin
(Hjärt- och lungräddning rutin).
Efter beslut om att vården övergår till palliativ vård i livets slut ansvarar
sjuksköterska för att förmedla informationen till teamet samt för att upprätta
checklista - vård i livets slut. Omsorgspersonal börjar arbeta utifrån
checklista för omvårdnad i livets slutskede och signeringslista för
Omvårdnad vid livets slutskede.
Religiösa/andliga önskemål
Hänsyn ska tas till önskemål relaterat till andlighet, religion, kultur samt
eventuella övriga individuella önskemål.

4/5
Symtomlindring
För att säkerställa symtomlindring följs evidensbaserade metoder enligt
Nationellt vårdprogram för palliativ vård samt Socialstyrelsens
kunskapsstöd för god palliativ vård i livets slutskede.
Sjuksköterskan ansvarar för att upprätta en hälsoplan för vård i livets slut
med förebyggande och lindrande åtgärder samt ansvarar för att åtgärderna
utförs och dokumenteras. Ordinationer för lägesändring och smärtskattning
med Abbey pain scale skickas som HSL-uppdrag till omsorgspersonalen.
Omsorgspersonal följer signeringslista för omvårdnad i livets slut och ska
kontakta sjuksköterska vid tecken till smärta, oro, andnöd, rosslighet eller
illamående.
Sjuksköterskan gör regelbunden tillsyn, minst en gång per pass hos
patienten för att följa förloppet och bedöma behov av symtomlindring.
Skattningsformulär IPOS används vid symtomanalys och regelbundet var
3:e eller 7:e dag för utvärdering.
Smärta
Möjligheten att uppnå en god smärtlindring ökar om arbetet med
smärtskattning sker på ett kontinuerligt och strukturerat sätt. Smärta ska
bedömas med hjälp av validerade smärtskattningsinstrument samt
dokumenteras och följas upp, se Smärtlindring rutin.
Munvård
Sjuksköterskan utför munhälsobedömning med stöd av ROAG 1 gång per
vecka samt vid behov. Bedömningen dokumenteras och relevanta åtgärder
sätts in för att lindra smärta och obehag från munnen. Ordinationer
angående munvård skickas som HSL-uppdrag till omsorgspersonalen.
Munvård med munvårdspinnar, smörjande olja, mineralvatten ska utföras
minst varannan timme. Basal munvård såsom protesrengöring och tandvård
utförs av omsorgspersonal enligt rutin Munhälsa.
Nutrition
Ett naturligt steg i döendeprocessen är att sluta äta och dricka. Målet med
nutritionsbehandlingen i livets slutskede är att lindra symtom, inte att sträva
efter energi- och näringsbalans. Det är viktigt att ta hänsyn till den döendes
egna önskemål om mat och dryck. Att sluta äta och dricka kan också vara ett
aktivt val som personen gjort vilket måste respekteras. Den person som kan
och vill äta ska få hjälp att göra det genom att mat och dryck anpassas och
erbjuds enligt hens önskemål. I livets slutskede har kroppen väldigt liten
förmåga att tillgodogöra sig näringsämnen. Energi- och proteintät mat kan
orsaka illamående och riklig vätsketillförsel kan leda till ödem.
Ätsvårigheter kan bli ångestskapande för såväl den sjuke som för

5/5
närstående. Det är viktigt att personal försöker förklara det minskade
energibehovet under livets sista tid.
Närståendestöd
Stöd av närstående är en viktig del i den palliativa vården. Närstående ska
erbjudas samtal och information kontinuerligt, såväl i döendefasen som efter
dödsfallet. Det är viktigt att i samtalet inta en lyssnande hållning.
Sjuksköterska ska uppmärksamma och efterfråga om det finns närstående,
kartlägga behov av och erbjuda närstående stöd, dokumentera i patientens
journal vilken information närstående fått, närståendes önskemål om
delaktighet samt hur närstående önskar kontaktas och meddelas om dödsfall.
Även genom regelbunden bedömning med skattningsformulär kan
sjuksköterskan fånga upp eventuell oro hos närstående samt erbjuda
stödsamtal.
Omsorgspersonal ansvarar för att omhändertagandet av närstående blir det
bästa möjliga genom praktisk information, uppmärksamma behov samt
erbjuda samtal kontinuerligt.
Att vaka hos en döende
Ingen som inte så önskat ska behöva dö i ensamhet (nationell
kvalitetsindikator). I första hand bör närstående sitta hos den döende. Behov
av vak bedöms av tjänstgörande sjuksköterska. Enhetschef ansvarar för att
det finns beredskap för insättning av vak kvällar/nätter/helger om det inte
finns närstående som vill/kan vaka hos patienten. Det ska i första hand vara
ordinarie omsorgspersonal som sitter vak. Om extrapersonal rings in bör de
i första hand arbeta på enheten så att den personal som känner patienten kan
frigöras för att sitta vak.
Efter dödsfallet
För rutiner efter dödsfall, se Dödsfall och omhändertagande av avliden.