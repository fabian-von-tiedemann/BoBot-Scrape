---
title: "Checklista vid delegering"
source_file: "Hälso- och sjukvård/Checklista%20vid%20delegering.pdf"
source_url: "https://botwebb.botkyrka.se/download/18.4ace6eee195ad963e84795a3/1744015470808/Checklista%20vid%20delegering.pdf"
---

Vård- och omsorgsförvaltningen
Dokumentet är beslutat av: Enhetschef sjuksköterskeenheten
Dokumentet beslutades den: 2025-01-29

---

Dokumentet gäller tillsvidare
Dokumentansvarig är: Utvecklingsteamet sjuksköterskeenheten

1/4
# BILAGA TILL DELEGERINGSRUTIN
Checklista för delegeringstillfället
Nedan följer de moment/arbetsuppgifter som går att delegera i Lifecare.
Under varje uppgift finns stödfraser/instruktioner att ta upp vid
delegeringstillfället. Välj ut de arbetsuppgifter som är aktuella vid
delegeringstillfället och använd stödfraserna/instruktionerna. Använd
exempelhäftet och utbildningslådan.
Informera alltid om websidan/appen Medicininstruktioner -
Instruktionsfilmer för läkemedel.
Informera alltid att medarbetaren ska kontakta sjuksköterska om något inte
stämmer, är trasigt/saknas eller vid funderingar.
Läkemedel
Dospåse/dosett
Gå igenom hur man läser en ordinationshandling och visa en dosrulle och
dosett.
Visa hur man fyller i signeringslista stående läkemedel. Gå igenom
administrationskoder och avvikelsekoder på signeringslistan samt att man
alltid signerar efter att läkemedlet har administrerats.
Vid behovs läkemedel
Gå igenom rutinen för vid behovs läkemedel (alltid kontakta ssk innan) samt
akutläkemedel (indikationer, alltid kontakta ssk efter). Visa hur man fyller i
vid behovs listan samt vikten av uppföljning av effekt.
Läkemedel ur originalförpackning
Vissa läkemedel behöver förvaras i originalförpackning för att inte
förstöras. Ta upp exempel så som munsönderfallande läkemedel,
brustabletter, laktulos, movicol.
Hudsalva och hudkrämer
Informera om att alltid använda handskar, alltid skriva datum på öppnade
förpackningar.
Inhalatorer
Gå igenom tekniken för hur man tar en inhalation. Gå igenom olika
inhalatorer som är aktuella på enheten.

2/4
Medicinska plåster (ej narkotiska preparat)
Informera om dubbla rader på signeringslista (en för att ta bort gamla, en för
att administrera nytt), lämna gamla plåster kvar i patientens läkemedelsskåp,
alltid använda handskar, skriva datum på en bit kirurgtejp BREDVID
plåstret.
Rektallösning
Gå igenom tekniken för hur man administrerar rektallösning, visa gärna film
från medicininstruktioner.se.
Suppositorier
Gå igenom tekniken för hur man administrerar suppositorier.
Vagitorier
Gå igenom tekniken för hur man administrerar vagitorier.
Ögondroppar och ögonsalva
Informera om: det är patientens höger/vänster som menas, vänta minst 5
minuter om det är flera ögondroppar vid samma tillfälle, droppar först,
gel/salva sist. Handhygien innan (handskar endast om kladdigt/infekterat).
Alltid skriva datum på öppnade förpackningar
Örondroppar och öronsalva
Informera om att det är patientens höger/vänster som menas.
Endast LSS
Följande arbetsuppgifter får endast delegeras av sjuksköterska inom LSS
och endast i de fall då sjuksköterska ej har samtycke att komma in i
patientens lägenhet.
Fördela av sjuksköterska iordningsställd signeringslista för läkemedel
till patientens läkemedelsskåp (i LSS-boende)
Gå igenom att det behövs kontroll av att rätt signeringslista hamnar hos rätt
patient och att den nya signeringslistan ska jämföras mot den gamla.
Delegerad medarbetare måste direkt återkoppla till sjuksköterska vid
funderingar eller misstanke om fel.
Fördela av sjuksköterska iordningsställda dosdispenserade
läkemedel/dosetter (i LSS-boende)
Gå igenom att det behövs kontroll av att rätt dosrulle/dosett hamnar hos rätt
patient. Delegerad medarbetare måste direkt återkoppla till sjuksköterska
vid funderingar eller misstanke om fel.

3/4
Övriga
Kompressionslindning av underben
Gå igenom tekniken för kompressionslindning.
Kontroll av blodsocker genom kapillärprov
Gå igenom tekniken för provtagning. Informera om att patienten behöver ha
rena händer innan provtagning (räcker med handtvätt, måste ej vara
spritservett).
Såromläggning enligt ordination av sjuksköterska
Delegerad medarbetare får endast lägga om sår om det finns HSL-uppdrag.
Gå igenom vikten av basala hygienrutiner, sårtvätt samt de vanligaste
förbandstyperna.
Patientbundna delegeringar
Nebulisator och spacer
Gå igenom handhavande av aktuell nebulisator/spacer på enheten. Informera
om på vilka indikationer inhalationen ges. Gå igenom tekniken och handled
medarbetaren hos patienten, nämn vikten av upprätt sittställning med
läkemedelsbehållaren i horisontellt läge. Informera om rengöringsrutiner.
Insulin
Medarbetaren ska ha läst instuderingsmaterial inför insulindelegering samt
utfört webutbildningen Ge insulin på demenscentrum.se innan
delgeringstillfället samt utföra kunskapstest vid delegeringstillfället.
Gå igenom hur man läser ordinationshandling, hur man signerar
administrerad dos och tekniken för hur man ger insulin. Låt medarbetaren
öva på tekniken samt handled medarbetaren hos patienten för att säkerställa
korrekt teknik. Informera att medarbetaren ska kontakta sjuksköterska vid
tecken på hypo-/hyperglykemi samt vid vilka blodsockervärden.
Spolning av urinkateter
Gå igenom hur en urinkateter fungerar och tekniken för spolning av
urinkateter. Nämn vikten av handhygien och att aldrig forcera spolning om
det går trögt/är stopp. Gå igenom aktuellt HSL-uppdrag. Spolning kan
endast ske om det finns HSL-uppdrag för regelbunden spolning eller efter
kontakt med sjuksköterska vid varje enskilt tillfälle.
Matning av patient med sväljsvårigheter
Gå igenom hur matningen/måltidssituationen ska gå till och aktuellt HSL-
uppdrag. Informera om vikten av god munhygien.

4/4
Skötsel av trakeostomi och sugning i munhålan
Gå igenom hur en trakeostomi fungerar. Visa och instruera tekniken kring
handhavandet av trakeostomin och sug, handled medarbetaren hos
patienten. Gå igenom rengöringsrutiner och hur ofta byte av
förbrukningsmaterial ska ske. Gå igenom aktuellt HSL-uppdrag.
Sondmatning via och skötsel av gastrostomi/jejunostomi
Medarbetaren ska ha läst instuderingsmaterial inför sondmatning. Gå
igenom handhavande av sondmatspump, dess tillbehör och skötseln av
gastrostomin. Visa hur man läser/signerar signeringslistan. Gå igenom
läkemedelshanteringen. Gå igenom aktuellt HSL-uppdrag. Handled
medarbetaren hos patienten och gå igenom positionering vid matning.
Tydliggör beställningsrutinen för sondmat/aggregat/spruta.
Stomivård
Informera hur stomin fungerar. Gå igenom materialet och handled
medarbetaren vid tömning/omläggning hos patienten. Gå igenom aktuellt
HSL-uppdrag. Tydliggör beställningsrutinen för förbrukningsmaterialet.
Hostmaskin
Instruera maskinens funktioner samt rengöringsrutiner och hur ofta byte av
förbrukningsmaterial sker. Gå igenom tekniken och handled medarbetaren
hos patienten. Gå igenom aktuellt HSL-uppdrag.
Syrgaskoncentrator/CPAP/NIV
Instruera maskinens funktioner, förbrukningsmaterial (t.ex. grimma/mask),
rengöringsrutiner samt hur ofta de behöver bytas. Gå igenom tekniken och
handled medarbetaren hos patienten. Nämn vikten av att syrgasen är rätt
inställd, då för mycket syrgas kan vara skadligt. Informera att sjuksköterska
ska kontaktas om patienten har besvär att andas trots behandlingen. Gå
igenom aktuellt HSL-uppdrag.