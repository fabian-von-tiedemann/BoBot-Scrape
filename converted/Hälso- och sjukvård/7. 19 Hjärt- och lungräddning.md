---
title: "7. 19 Hjärt- och lungräddning"
source_file: "Hälso- och sjukvård/7.%2019%20Hj%C3%A4rt-%20och%20lungr%C3%A4ddning.docx"
source_url: "https://botwebb.botkyrka.se/download/18.5edf1e2317ffd822194942a/1651153697269/7.%2019%20Hj%C3%A4rt-%20och%20lungr%C3%A4ddning.docx"
---

Hjärt- och lungräddning

7. 19 Hjärt- och lungräddning

## Inledning

Hjärt- och lungräddning (HLR) är en akut åtgärd vid plötsligt hjärtstopp eller andningsstopp. Verksamheten ska ha rutiner som säkerställer adekvata åtgärder i samband med hjärtstopp eller andningsstopp.

## Utförande

Ansvarig läkare på vård- och omsorgsboende har skyldighet att göra bedömning kring HLR vid inflytt. Ansvarig sjuksköterska lämnar ut broschyr om Hjärt- och lungräddning (HLR) till brukare eller dennes närstående. Sjuksköterska finns tillgänglig för att svara på frågor och kan boka tid med läkare efter behov hos brukare eller närstående.

Verksamheten följer etiska rådets riktlinjer för hjärt -och lungräddning och HLR-rådets rekommendationer för utförande av HLR. Målet med HLR inom verksamheter med kommunal hälso- och sjukvård är detsamma som i övriga samhället:

Start av HLR inom 1 minut

Larm inom 1 minut

Defibrillering ska kunna ske inom 5 minuter (av utryckningspersonal)

HLR-kompetens och ansvar

Hälso- och sjukvårdspersonal har uppdaterade kunskaper inom hjärt- och lungräddning enligt HLR-rådets rekommendationer motsvarande Vuxen-HLR. Legitimerad läkare och sjuksköterska är skyldiga att påbörja HLR om inte ställningstagande till Ej-HLR finns dokumenterat eller bedömer att det är uppenbart oetiskt eller bedöms vara ogenomförbart eller utsiktslöst.

Omsorgspersonal räknas inte som hälso- och sjukvårdspersonal inom den kommunala hälso- och sjukvården. Omsorgspersonal kan påbörja HLR efter tydliga anvisningar från legitimerad sjuksköterska/läkare eller 112 men är inte skyldiga att påbörja HLR. De bör ta reda på om det finns ställningstagande Ej-HLR.

All personal ska tillkalla hälso- och sjukvårdspersonal vid hjärtstopp eller andningsstopp genom att ringa 112 och därefter ta kontakt med kommunens sjuksköterska. All personal kan så som lekman bli instruerade av personal på 112 att påbörja HLR efter deras instruktioner. HLR vid hjärt- och andningsstopp utförs enligt HLR-rådets rekommendationer.

Beslut om Ej-HLR

Ett Ej-HLR beslut kallas för behandlingsbegränsning i patientens journal. En behandlingsbegränsning är ett ställningstagande som tas av patientansvarig läkare. Det är en individuell riskbedömning av personens hälsotillstånd och   föregås av en grundlig diskussion med hänsyn till etiska och individuella bedömningar med patientansvarig sjuksköterska och andra yrkesgrupper i teamet. Brukaren och närstående är välkomna att delta i diskussionen kring HLR men beslutet om ej HLR är ett medicinskt grundat beslut som fattas av läkare. Brukaren kan själv att välja att avstå HLR samt när som helst ändra sitt beslut.

Omvårdnadsansvarige sjuksköterskan dokumenterar beslutet Ej-HLR i

patientjournal under sökordet Observera. Dokumentationen skall innehålla datumet när beslutet togs och namnet på beslutande läkare samt vem som är informerad (patient eller närstående). Den omvårdnadsansvarige sjuksköterskan skall ha ett skriftligt underlag för sin dokumentation; antingen i form av digital läkarjournal i NPÖ eller i form av journalkopia som läkaren skriver ut från Take Care. Informationsöverföring till omvårdnadspersonal säkerställs genom att omvårdnadsansvarig sjuksköterskan fyller i informationsbladet: EJ HLR och ansvarar för att information på bladet överensstämmer med ställningstagandet.

Informationsbladet förvaras i läkemedelspärmen hos brukaren där behörig omvårdnadspersonal och sjuksköterskor som arbetar under jourtid, lätt får kännedom om ställningstagandet. Utomstående får inte ha tillgång till informationen.

Vård- och omsorgsboende och servicehus.

| Datum 22-04-27 | 7. 19 Hjärt- och lungräddning |
|---|---|