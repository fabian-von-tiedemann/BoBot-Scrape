---
title: "7.25 Nutrition"
source_file: "Hälso- och sjukvård/7.25%20Nutrition.pdf"
source_url: "https://botwebb.botkyrka.se/download/18.cf9319a197a1b2fdbf55230/1751979437074/7.25%20Nutrition.pdf"
---

Vård- och omsorgsförvaltningen
Dokumentet är beslutat av: Verksamhetschef HSV
Dokumentet beslutades den: 2025-07-08

---

Dokumentet gäller tillsvidare
Dokumentansvarig är: Dietist/Biträdande enhetschef sjuksköterskeenheten

1/10
# RUTIN
7.25 Nutrition
## Inledning
Denna rutin bygger på Socialstyrelsens föreskrifter (HSLF-FS 2022:49) om
förebyggande av och behandling vid undernäring samt Socialstyrelsens
kunskapsstöd ”Att förebygga och behandla undernäring – kunskapsstöd i
hälso- och sjukvård och socialtjänst”.

Undernäring definieras i Socialstyrelsens termbank som ”en
näringsrubbning i form av brist på näringsämnen”.

Vårdgivaren ska enligt HSLF-FS 2022:49 6 § fastställa rutiner för
1. hur undernäring ska förebyggas,
2. när en bedömning av risken för undernäring ska göras,
3. hur en bedömning av risken för undernäring ska göras,
4. när undernäring ska utredas,
5. hur en utredning om undernäring ska göras, och
6. hur undernäring ska behandlas.

Mål med nutritionsbehandling är:

Alla boende ska ha en näringstillförsel som är anpassad till
individens sjukdomstillstånd och behov.

Alla boende ska få den hjälp och det stöd de behöver för att äta eller
på annat sätt täcka sitt energi- och näringsbehov.

Boendes värderingar, rätt till självbestämmande och behov av
delaktighet ska beaktas i all behandling.
## Roller och ansvar
Nutritionsomhändertagande bygger på en tvärprofessionell samverkan, där
olika professioner bidrar med kunskap utifrån respektive yrkesperspektiv i
syfte att skapa bästa möjliga förutsättningar för att tillgodose boendens
energi- och näringsbehov.
Läkare
Läkaren har övergripande medicinskt ansvar och tar ställning till om
ofrivillig viktförlust orsakas av medicinska faktorer som behöver utredas
eller kan motverkas genom specifik medicinsk behandling. Läkaren bär
också det yttersta ansvaret för enteral- och parenteral näringstillförsel.

2/10
Dietist
Dietisten har ett övergripande ansvar att driva verksamhetsutveckling och
kvalitetsarbete inom mat, måltider och nutrition. I dietistens ansvar ingår att:

omvärldsbevaka nutritionsområdet och vidarebefordra information
till berörda

anordna möten och utbildningar för kostombud

medverka i nutritionsutbildning till olika yrkeskategorier vid behov

samordna fastemätningar utifrån rutin, sammanställa och synliggör
resultat

sammanställa och synliggöra resultat från måltidsobservationer

ha en konsulterande roll till sjuksköterskor angående nutritionsfrågor

vid behov organisera och planera nutritionsbehandlingen
tillsammans med ansvarig läkare och sjuksköterska. Vid behov av
enteral nutrition är dietist alltid inkopplad och sätter ordination på
sondnäring.

dokumentera rekommenderade ordinationer och åtgärder i boendes
journal
Sjuksköterska
Sjuksköterskan har omvårdnadsansvar vilket inkluderar att:

genomföra riskbedömning och initiera eventuell utredning av
nutritionstillstånd.

genomföra munhälsobedömning 1 gång per år samt vid behov

ordinera individuell nutritionsbehandling, sätta mål och utvärdera
effekt.

utfärda kostintyg

ordinera kosttillägg vid behov

skriva HSL-uppdrag för viktmätning och nutritionsrelaterade
åtgärder. Följa upp dessa.

konsultera dietist när behov föreligger samt vid behov av
sondnäring. Mat- och vätskeregistrering och viktkontroll bör vara
gjord innan.

meddela behandlande läkare. Remittera till logoped vid behov.

följa upp avvikelser gällande nutritionsbehandling

handleda omsorgspersonal i nutritionsfrågor

dokumentera nutritionstillstånd och behandling, informationen ska
vid behov vidarebefordras till andra vård- och omsorgsgivare
Arbetsterapeut och sjukgymnast/fysioterapeut
Gör vid behov bedömning av:

att boendes sittställning är optimal vid måltider

att hjälpmedel i samband med måltid är utprovade

boendes förmåga att äta själv samt träning för att underlätta
matsituationen

3/10
Omsorgspersonal
Omsorgspersonalen är ansvarig för att följa rutiner och riktlinjer som finns
för nutrition, måltider och livsmedelshygien. Vidare har omsorgspersonalen
en viktig roll i att notera förändring hos sina boende och informera vidare
till ansvarig sjuksköterska.
Enhetschef
Enhetschefen är ytterst ansvarig för att personalen har den kompetens som
krävs och följer rådande lagar, mål och rutiner kring nutrition, måltider och
livsmedelshygien.
## Utförande
Hur undernäring ska förebyggas
Genom att använda kvalitetsregistret Senior alert systematiseras det
vårdpreventiva arbetssättet. Resultat kan användas och följas på individnivå
eller övergripande nivåer vilket förbättrar patientsäkerheten och kan som en
följd även minska vårdskador.

Utöver Senior alert genomförs även:

regelbunden viktkontroll 1 gång/månad

regelbunden mätning av nattfasta

Att servera god mat och erbjuda måltider i en trivsam miljö är i grunden det
bästa sättet att förebygga undernäring. Eftersom dygnets alla olika måltider
utgör basen för nutritionsvårdprocessen (se bilaga 3) är ansvaret delat
mellan legitimerad personal och omsorgspersonal. Se Måltider på vård- och
omsorgsboende - rutin 231204.pdf (botkyrka.se) samt handlingsplan
minimera ofrivillig nattfasta. Kost- och måltidsenheten ansvarar för
menyplanering, näringsvärdesberäkning och att maten lever upp till de krav
som ställs.

När det gäller enteral- eller parenteral nutrition är det läkare och/eller dietist
som ansvarar för val och ordination och sjuksköterskan ansvarar för att
behandlingen blir utförd på korrekt sätt. Dietist ska alltid kopplas in vid
enteral nutritionsbehandling via sond.
Vikt
Sjuksköterska skriver HSL-uppdrag enligt rutin på viktmätning minst en
gång/månad (oftare vid behov). Omsorgspersonal registrerar vikten i
Lifecare men det är sjuksköterskans ansvar att följa upp att vikterna
registreras i HSL-journalen.
Årsviktlista kan med fördel användas av sjuksköterskan för att följa
viktutveckling över tid.

4/10
När en bedömning av risk för undernäring ska göras
En första riskbedömning av nutritionsstatus ska göras så snart som möjligt
efter inflyttning, enligt Socialstyrelsens kunskapsstöd bör bedömning ske
inom 24 till 48 timmar. Därefter genomförs riskbedömning regelbundet
minst var 6:e månad, vid boendegenomgång samt vid behov (t.ex. förändrat
hälsotillstånd).
Hur en bedömning av risk för undernäring ska göras
Vid inflyttning efterfrågas nutritionsanamnes från tidigare vårdgivare.
Riskbedömning utförs med screening- och bedömningsverktyget MNA
(Mini Nutritional Assesment). Resultat av riskbedömning dokumenteras i
patientens journal. Vid undernäring eller risk för undernäring görs en
nutritionsutredning och sedan individuell hälsoplan med relevanta
förebyggande- och/eller behandlande åtgärder, mål och planerad
uppföljning.
När undernäring ska utredas
Boendes näringstillstånd ska utredas vid något av följande:

Undernäring eller risk för undernäring (enligt MNA)

Oavsiktlig viktförlust, tecken på negativ energibalans

Ätsvårigheter, t.ex. aptitlöshet, tugg- och sväljsvårigheter

Undervikt (BMI mindre än 20kg/m2 för boende under 70 år eller
BMI mindre än 22kg/m2 för boende 70 år och äldre)

Förändrat hälsotillstånd (t.ex. trötthet eller nedsatt motivation, efter
sjukhusvård/akut sjukdom, vid större trauma ex. fraktur).
Hur en utredning om undernäring ska göras
Vad som utreds beror på situationen för den enskilda individen och kan
därför variera. En utredning av nutritionsstatus bör innehålla bedömning av:

intag relaterat till behov, genom beräkning av energi- och
vätskebehov samt tre dagars mat- och vätskeregistrering

aktuell vikt i förhållande till vikthistorik. BMI

tugg- och sväljfunktion (ev. remiss till logoped)

munstatus/munhälsobedömning enligt ROAG

sittställning

ätstödjande åtgärder och hjälpmedel

Utifrån situation kan det vara aktuellt med ytterligare utredning, till exempel
läkemedelsgenomgång, laboratorieprover, bedömning av bakomliggande
sjukdom, bedömning av nattfasta, mag-tarmrelaterade symtom,
måltidsobservation, psykosociala faktorer m.m. Flödesschemat i bilaga 2
kan användas som stöd vid utredningen. Nutritionsutredningen
dokumenteras i en hälsoplan (utredningsplan) med diagnos, åtgärder och
uppföljning.

5/10
Hur undernäring ska diagnostiseras
Undernäring ska diagnostiseras vilket vanligtvis görs av läkare eller dietist,
exempelvis med hjälp av GLIM-kriterier (se bilaga 1) eller ICD-10.
Diagnosen ska dokumenteras av sjuksköterska.
Hur undernäring ska behandlas
Vid undernäring eller risk för undernäring ska en hälsoplan
(behandlingsplan) upprättas, om möjligt i samråd med den boende och/eller
närstående. Planen ska innehålla omvårdnadsdiagnos (relaterat till
bakomliggande orsak, se nutritionsutredning), åtgärder, mål samt hur och
när åtgärder ska följas upp och utvärderas.

Åtgärder anpassas efter individens behov och vad som framkommit i
utredningen. Exempel på åtgärder:

Energi- och/eller proteinberika mat, mellanmål och dryck

Mindre men tätare måltider

Konsistensanpassning av mat och/eller dryck

Begränsa nattfasta

Äthjälpmedel

Anpassa sittställning

Matning, verbal guidning, hjälp att skära/dela maten

Anpassa måltidsmiljö genom dukning, ljus/ljud, social samvaro

Information/undervisning

Kosttillägg

Dietist- eller logopedkonsultation

Läkemedelsgenomgång
## Uppföljning
Sjuksköterska ansvarar för uppföljning av undernäring/risk för undernäring
och en av de viktigaste åtgärderna är att följa viktutvecklingen och
näringsintaget. Sjuksköterska lägger in KVÅ-kod PE006 Bedömning av
viktuppehållande funktioner som en återkommande åtgärd månadsvis (eller
oftare vid behov) i att-göra-listan. Även andra nutritionsrelaterade åtgärder
ska följas upp och läggs in i sjuksköterskans att-göra-lista som
återkommande uppföljning minst var tredje månad (t.ex DV137
Nutritionsbehandling, kosttillägg vid näringsdryck).
Vård i livets slutskede
I en tidig palliativ fas ska nutritionsbehandling erbjudas på bästa möjliga
sätt, utifrån boendens behov och önskemål. I en sen fas prioriteras
psykosocialt stöd kring måltider och matintag. Ett naturligt steg i
döendeprocessen är att sluta äta och dricka. Målet med
nutritionsbehandlingen i livets slutskede är att lindra symtom, inte att sträva
efter energi- och näringsbalans. Det är viktigt att ta hänsyn till boendens
egna önskemål om mat och dryck. Att sluta äta och dricka kan också vara ett

6/10
aktivt val som personen gjort vilket måste respekteras. Den person som kan
och vill äta ska få hjälp att göra det genom att mat och dryck anpassas och
erbjuds enligt hens önskemål. I livets slutskede har kroppen väldigt liten
förmåga att tillgodogöra sig näringsämnen. Energi- och proteintät mat kan
orsaka illamående och riklig vätsketillförsel kan leda till ödem.
Ätsvårigheter kan bli ångestskapande för såväl den sjuke som för anhöriga.
Det är viktigt att personal försöker förklara det minskade energibehovet
under livets sista tid.
Informationsöverföring
Nutritionsbehandling måste i de flesta fall fortsätta under lång tid. Om
boende byter vårdgivare ska information om nutritionsbehandling överföras
till den vårdgivare som övertar vården. Informationen bör innehålla:

Nutritionsbedömning, inklusive vikt och BMI samt viktutveckling

Sammanfattning av åtgärder, given nutritionsbehandling och dess
effekter

7/10
Tabell 1. Diagnoskriterier för undernäring
Bedömnin
g av risk
för
undernär-
ing
Använd validerat instrument
Utredningskriterier
Utredning
av diagnos
Feno-
typiska
kriterier
Oavsiktlig
viktförlust i
%
>5% viktförlust senaste 6 mån.
eller
>10% viktförlust längre än 6 mån. tillbaka

## BMI
<20 om <70 år, eller
<22 om >70 år
Asiatisk etnicitet
<18,5 om <70 år, eller
<20 om >70 år

Reduktion av
muskelmassa
Reducerad muskelmassa uppmätt med
validerad metod för mätning av
kroppssammansättning, jämfört med
referensvärden
Etiolog-
iska
kriterier
Minskat
kostintag
eller minskat
upptag av
näringsämne
n
<50% av behovet >1 vecka, eller minskning
överlag i >2 veckor
Kroniskt tillstånd i mag-tarmkanalen som
påverkar absorption och upptag av mat

Inflammation
(1)
Akut sjukdom eller skada (2)
Kronisk sjukdom (3)

Fastställa
diagnos
Kriterier för diagnos
undernäring
Kräver att minst 1 fenotypiskt och 1
etiologiskt kriterium uppfylls
Svårighets-
grad
Bedöm
svårighets-
grad av
under-
näring
Steg 1,
måttlig
undernäring
(1 kriterium
behöver
uppfyllas)
5-10% viktförlust senaste 6 mån, eller
10-20% längre tillbaka än 6 mån.
eller
BMI<20 om <70 år
BMI<22 om >70 år
eller
Mild till måttlig förlust av muskelmassa
(mätt med validerad metod)

Steg 2, svår
undernäring
(1 kriterium
behöver
uppfyllas)
>10% viktförlust senaste 6 mån, eller
>20% längre tillbaka än 6 mån.
eller
BMI<18,5 om <70 år
BMI<20 om >70 år
eller
Svår förlust av muskelmassa (mätt med
validerad metod)
Bilaga 1. GLIM-kriterier (Global Leadership Initiative on
Malnutrition)

8/10
1. CRP, albumin och prealbumin kan användas som stödjande
labbvärde.
2. Stora infektioner, brännskador, trauma, "sluten huvudskada" -
allvarlig akut inflammation.
3. Kroniska organsjukdomar, till exempel hjärtsvikt, KOL, reumatoid
artrit, njursjukdom, leversjukdom, cancer - kronisk eller
återkommande inflammation.

Källa: GLIM criteria for the diagnosis of malnutrition - A consensus
report from the global clinical nutrition community [20]
Som framgår av tabellen (tabell 1) kan diagnosen ställas genom olika
kombinationer av fenotypiska (fysisk skepnad) och etiologiska
(bakomliggande) kriterier. Det är alltså möjligt att ställa diagnosen
undernäring på flera sätt. Värt att notera är att också personer med ett högt
BMI kan diagnostiseras som undernärda om de till exemplet haft en
oavsiktlig viktförlust eller minskad muskelmassa i kombination med ett av
de etiologiska kriterierna. Efter fastställd diagnos är det också möjligt att
bestämma graden av undernäring i två steg; måttlig respektive svår
undernäring. Allvarlighetsgraden är av betydelse för prognosen och för
ställningstagande till lämpliga behandlingsinsatser.

9/10
Flödesschema för åtgärder efter riskbedömning med MNA
För att snabbt kunna identifiera personer som är undernärda eller i riskzonen för att drabbas
av undernäring ska alla personer på särskilda boenden riskbedömas med Mini Nutritional
Assessment (MNA) vid inflyttning. Riskbedömningen ska följas upp var 6e månad eller
oftare vid förändrad status. Vid identifierad undernäring eller risk för undernäring ska en
utredning påbörjas och en hälsoplan med målsättning skapas. Sjuksköterskan ansvarar för
riskbedömningen och vidare åtgärder och kopplar vid behov in övriga yrkeskategorier. Allt
ska journalföras.

Bilaga 2. Flödesschema efter riskbedömning MNA
Riskbedömning med MNA
Normalt
nutritionsstatus
Ny MNA-
bedömning
inom 6 mån
eller tidigare
vid förändrat
status.
Vikttagning
varje månad.
Risk för
undernäring
Ingen
viktnedgång
Se över:
1. måltidsfördelning,
mellanmål och nattfasta
2. Berikning av kosten
3. Mun- och magstatus
4. Ätsvårigheter?
5. Måltidssituationen,
behövs ätstödjande
åtgärder?
6. Vikttagning varje
månad
Viktnedgång?
Viktnedgång
Kostregistrera 3 dagar eller ta en
kostanamnes, jämför med
beräknat energibehov
Se över:
1. måltidfördelning,
mellanmål och nattfasta,
2. Berikning av kosten.
3. Mun- och magstatus
4. Tugg- och
sväljsvårigheter?
5. Måltidssituationen, behövs
ätstödjande åtgärder?
6. Behov av näringsdryck för
att täcka energibehov?
7. Samtal med läkare.
Medicinjustering och/eller
provtagning?
8. Vikttagning minst 1
gång/mån
Kontakta dietist vid
behov
Kontakta
logoped vid
behov
Kontakta rehab
vid behov
Undernärd

10/10
Bilaga 3: Nutritionsvårdsprocessen. Teamets roll i nutritionsomhändertagande
Källa: Att förebygga och behandla undernäring. Kunskapsstöd i hälso- och
sjukvård. Socialstyrelsen, 2019.