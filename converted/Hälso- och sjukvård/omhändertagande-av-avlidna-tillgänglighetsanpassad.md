---
title: "omhändertagande-av-avlidna-tillgänglighetsanpassad"
source_file: "Hälso- och sjukvård/omh%C3%A4ndertagande-av-avlidna-tillg%C3%A4nglighetsanpassad.pdf"
source_url: "https://www.storsthlm.se/media/zspbiqx3/omh%C3%A4ndertagande-av-avlidna-tillg%C3%A4nglighetsanpassad.pdf"
---

# KSL/12/0177

1(7)

Överenskommelse om
omhändertagande av avlidna mellan
Stockholmsläns landsting och
kommunerna i Stockholms län
2017-03-30
Antagen av Landstingsfullmäktige den 20 november 2018

2(7)
Innehåll
Överenskommelse om omhändertagande av avlidna mellan Stockholmsläns landsting
och kommunerna i Stockholms län ...................................................................................... 1
1. Överenskommelsens syfte ................................................................................................. 3
2. Parter .................................................................................................................................. 3
3. Målgrupp ............................................................................................................................ 3
4. Omfattning ......................................................................................................................... 3
a. Bårhusens ansvar ........................................................................................................... 3
b. Kommunernas ansvar ................................................................................................... 4
c.
Landstingets ansvar .................................................................................................. 5
5. Kostnad för omhändertagande och bårhusplats .............................................................. 5
6. Tillgänglighet ..................................................................................................................... 6
7. Fakturering ........................................................................................................................ 6
8.
Betalningsvillkor ........................................................................................................... 6
9. Ansvar för skada eller förlust ............................................................................................ 7
10. Tvist .................................................................................................................................. 7
11. Uppföljning ....................................................................................................................... 7
12. Revidering ........................................................................................................................ 7
13. Avtalstid, uppsägning och omförhandling ..................................................................... 7

3(7)
1. Överenskommelsens syfte
Enligt 1 § hälso- och sjukvårdslagen (1982:763) (HSL) innefattas i hälso- och
sjukvård att ta hand om avlidna. Som sjukvårdshuvudman har både landstinget
och kommunerna ett ansvar för att ta hand om avlidna. I samband med att
Rättsmedicinalverket upphörde med att ansvara för omhändertagandet av
avlidna 1990 och att Ädelreformen trädde i kraft 1992, kom kommunerna som
sjukvårdshuvudman att ha ansvar för att ta hand om personer som avlidit i
särskilda boendeformer och dagverksamhet (18 § 1 st HSL). Från och med den 1
oktober 2015 innefattar kommunens ansvar i Stockholms län också personer
som avlidit i bostad med särskild service och daglig verksamhetenligt LSS.

Syftet med denna överenskommelse är att tydliggöra kostnader, administrativa
rutiner och ansvarsfördelning gällande transport och bårhusförvaring.

Sveriges kommuner och landsting (SKL) har i cirkulär nr 2005:52 tagit fram
rutiner kring omhändertagande av avlidna. Av cirkulär nr 12:2 framgår
kommunernas betalningsansvar för viss hälso- och sjukvård.

2. Parter
Parter i denna överenskommelse är Stockholms läns landsting (SLL) genom
hälso- och sjukvårdsförvaltningen och respektive kommun i Stockholms län.

3. Målgrupp
Målgruppen för överenskommelsen är de personer som avlider inom
kommunernas särskilda boendeformer där kommunen är sjukvårdshuvudman,
dvs särskilt boende och dagverksamhet enligt socialtjänstlagen (SoL) och
boende med särskild service och daglig verksamhet enligt lagen om stöd och
service till vissa funktionshindrade (LSS).

4. Omfattning
a. Bårhusens ansvar
Bårhusen i Stockholms läns landsting tillhandahåller lämpliga lokaler och
uppfyller de krav som ställs i enlighet med landstingets regelverk för
omhändertagande och förvaring av avlidna. I bårhusen vid Danderyds sjukhus,
Karolinska Universitetssjukhuset, Solna och Huddinge, Södersjukhuset och St
Görans sjukhus, Unilabs AB (ST Görans sjukhus är verksamhet upphandlad av
SLL. Där är idag Unilabs AB leverantör av bårhustjänsten), kan den avlidne
balsameras. Vid dessa lokaler är verksamheten certifierad eller ackrediterad.

4(7)
Bårhuset i Norrtälje utför även balsamering i egen regi.

Vid Södertälje sjukhus tillhandahålls bårhus och utrymme för kistläggning och
svepning. Vid behov av balsamering utförs den på Karolinska
universitetssjukhusets bårhus i Huddinge.

b. Kommunernas ansvar
Kommunen är, som sjukvårdshuvudman, ansvarig för omhändertagande av
personer som avlidit inom kommunernas särskilda boendeformer i enlighet
med kap 3 målgrupp.

Kommun är som sjukvårdshuvudman skyldig att ansvara för transport och
bårhusförvaring och reglerar detta i avtal med entreprenör.

Den avlidne ska vara omhändertagen och iordningställd inför transport till
bårhuset i enlighet med bilaga 11 i landstingets ”Handbok för
omhändertagande av avlidna inom Stockholms län”.
www.vardgivarguiden.se/omhandertagande/avliden/

Landstingets folder ”När någon avlidit, till dig som närstående information
och praktiska råd” ges till närstående i samband med dödsfallet.
www.vardgivarguiden.se/omhandertagande/avliden/

Bårhusremiss extern ska vara ifylld, bilaga 5.
www.vardgivarguiden.se/omhandertagande/avliden/

Kombikakod ska anges i bårhusremissen där det framgår vem som ska
debiteras för omhändertagandet av den avlidne. (Med kombikod avses ett
kundregister över vårdenheter kombinerad inrättning, klinik och
avdelningskod. Koden används för att identifiera en vårdenhet till lägsta nivå).
Det är bårhusen som är ansvariga för att lämna ut kombikakod. Varje kommun
ansvarar för att kontakta respektive bårhus ekonomiavdelning för att få en
kombikakod som överensstämmer med fakturaadress.

Vid avvikelse, använd avvikelserapporten i ”Handboken för omhändertagande
av avlidna” www.vardgivarguiden.se/omhandertagande/avliden/

Kvittens, se bilaga 6 i ”Handboken för omhändertagande av avlidna”
www.vardgivarguiden.se/omhandertagande/avliden/

Kommunen ska informera landstingets hälso- och sjukvårdsförvaltning om

5(7)
ändring av telefonnummer för jourorganisation för stadsdelarna i Stockholm
stad och övriga kommuner i Stockholms län, med anledning av omhänder-
tagande av anhöriga, barn, husdjur, egendom m.m., se bilaga 12 i ”Handboken
för omhändertagande av avlidna”
www.vardgivarguiden.se/omhandertagande/avliden/

c. Landstingets ansvar
Stockholms läns landsting tar över huvudmannaskapet för hälso- och
sjukvården och kostnadsansvar för transport och bårhusförvaring av personer
som avlidit inom kommunens särskilda boendeformer vid följande fall:
•
när en klinisk obduktion ska utföras
•
när explosivt material, exempelvis en pacemaker, ska tas bort.
I samband med detta omhändertagande kommer den avlidne att balsameras
utan att dödsboet debiteras.
Av landstinget anvisad transportör ska anlitas vid detta tillfälle för transport till
bårhus.

Ansvarig läkare ska snarast etablera kontakt med ansvarig kommun i de fall det
saknas företrädare för dödsboet. Se bilaga 14 i ”Handboken för
omhändertagande av avlidna”
www.vardgivarguiden.se/omhandertagande/avliden/

5. Kostnad för omhändertagande och
bårhusplats
Avgiften för bårhusvistelse beslutas av respektive vårdgivare som ansvarar för
sin bårhusverksamhet.
Med Vårdgivare avses landsting/kommun i fråga om sådan hälso- och sjukvård
som landstinget eller kommun har ansvar för samt annan juridisk person eller
enskild näringsidkare som bedriver hälso- och sjukvård
Separat avtal föreligger mellan Norrtälje sjukhus Tiohundra AB och sjukvårds-
och omsorgsnämnden i Norrtälje (SON).

Avgift 2017 – nuvarande priser
Karolinska Universitetssjukhusets laboratorieverksamhet (KUL), Karolinska
Universitetssjukhuset Solna och Huddinge
Danderyds sjukhus AB
Södersjukhuset AB
-
Kostnad bårhusplats: 5 292,50 kronor exkl. moms
St Görans sjukhus AB, Unilabs AB,

6(7)
-
Kostnad bårhusplats, normal: 4 348,71 kronor exkl. moms
Norrtälje sjukhus, Tio Hundra AB,
-
Kostnad bårhusplats: 5 599 kronor exkl. moms
Södertälje sjukhus AB,
-
Kostnad bårhusplats: 4 434 kronor exkl. moms

En årlig uppräkning av kostnaden sker i enligt med SKL:s prisindexuppräkning.
LPi-K Unilabs AB indexuppräkning sker vid varje årsskifte enligt vårdprisindex,
vpi ca 2%.

Vårdgivaren har rätt att påföra kommun ev. tillkommande moms.

Balsamering av avlidna inom landstinget utförs mot en avgift som är beslutad
av Landstingsfullmäktige och det sker en årlig uppräkning av avgiften. För 2017
är avgiften 825 kr.

6. Tillgänglighet
Närhetsprincipen gäller, men närståendes önskemål om bårhus ska beaktas.

Vid platsbrist eller ombyggnation förbehåller sig landstinget att kunna anvisa
annat bårhus, än vad som följer av närhetsprincipen.

Respektive vårdgivare ska informera kommunernas transportörer om sina
öppettider och regelverk.

7. Fakturering
Fakturan får endast avse kostnad inom ramen för denna överenskommelse.
Fakturan får inte avse oavslutade tjänster. All fakturering enligt denna
överenskommelse ska ske månadsvis i efterskott, med undantag för vad som
särskilt anges i överenskommelsen. Fakturerat pris för tjänsterna ska följa
denna överenskommelse. Vårdgivare och kommun bör komma överens om
rutiner för faktureringen.

8. Betalningsvillkor
Betalning sker 30 dagar efter fakturans ankomstdag och godkännande. Rätten
till ersättning har förfallit om kravet inte har fakturerats tre (3) månader efter
det att tjänsten avslutades. Dröjsmålsränta kan tas ut enligt gällande räntesats i

7(7)
räntelagen.

9. Ansvar för skada eller förlust
Stockholms läns landsting tar inget ansvar för persedlar eller värdesaker som
medföljer den avlidne i samband med transport från boendet till aviserat
bårhus.

10. Tvist
Tvist med anledning av denna överenskommelse ska slutligt avgöras av svensk
allmän domstol med tillämpning av svensk lag. Utföraren får inte avbryta eller
uppskjuta fullgörandet av de prestationer som avtalats under åberopande av att
tvisteförfarande inletts eller pågår.

11. Uppföljning
Erfarenheterna av denna överenskommelse och dess rutiner ska följas upp
årligen och avvikelserapportering ska ske enligt bårhusens lokala avvikelse-
hanteringsrutiner. Företrädare från Hälso- och sjukvårdsförvaltningen och
kommunförbundet Stockholms län (KSL) medverkar i uppföljningen.

12. Revidering
Revidering och kontinuerlig uppdatering av denna överenskommelse sker i
samråd mellan KSL och SLL utifrån exempelvis nya författningar, lagstiftning,
upphandlade entreprenörer och priser.

13. Avtalstid, uppsägning och
omförhandling
Denna överenskommelse träder i kraft från och med 1 juli 2019 och gäller tills
vidare. Kommunens beslut om antagande är att likställas med undertecknande
av överenskommelsen. Protokollsutdrag skickas till Storsthlm.

Överenskommelsen kan sägas upp skriftligt med en uppsägningstid om sex (6)
månader efter att det skriftliga beskedet har mottagits. Omförhandling av
överenskommelsen ska ske om någon part så begär.