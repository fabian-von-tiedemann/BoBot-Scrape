---
title: "Aptitlöshet eller ofrivillig viktminskning LSS-HSL"
source_file: "Hälso- och sjukvård/Aptitl%C3%B6shet%20eller%20ofrivillig%20viktminskning%20LSS-HSL.pdf"
source_url: "https://botwebb.botkyrka.se/download/18.56998dc118a20f2199582e9/1692935233520/Aptitl%C3%B6shet%20eller%20ofrivillig%20viktminskning%20LSS-HSL.pdf"
---

1/2
# APTITLÖSHET ELLER OFRIVILLIG VIKTMINSKNING
LSS serviceboende och gruppbostad
Tillhör ärende: VON/2020:00308
## SN/2020:00537
Datum 23-04-17

---

Aptitlöshet eller ofrivillig
viktminskning

Aptitlöshet eller ofrivillig viktminskning
## Inledning
För att identifiera, bedöma, diagnosticera samt behandla nutritionsproblem
krävs en vårdprocess. Syftet med denna rutin är att säkerställa en
gemensam arbetsform för att uppmärksamma patienters aptitlöshet eller
ofrivillig viktförändring inom LSS.
## Roller och ansvar
Boendepersonal har en viktig roll i att notera hur patienten äter i samband
med måltid. Boendepersonal ska uppdatera övriga yrkeskategorier om
förändringar och ansvarar för att ställa frågor om ofrivillig viktförlust och
eventuella problem att äta.
Sjuksköterskan har omvårdnadsansvar och ska med hjälp av uppdateringar
från boendepersonal bedöma, följa upp och dokumentera nutritionsstatus.
Arbetsterapeuten kan göra en bedömning av hjälpmedelsbehov för att
underlätta sittställning och intagande av mat.
Vid behov av dietist eller logoped kontaktas aktuell enhet inom Region
Stockholm.

## Utförande
Vid tecken på ofrivillig viktnedgång eller ätsvårigheter skickar
boendepersonal en vårdbegäran till ansvarig sjuksköterska.

Sjuksköterskan ordinerar mat- och vätskeregistrering om det är aktuellt
och stämmer av med personalen hur den boendes matintag ser ut och om
det finns åtgärder som personalen omedelbart kan göra. Personal
återkopplar mat- och vätskeregistrering till sjuksköterska.

En nutritionsutredning genomförs i teamet där boendepersonal och
legitimerad personal samlas för konferens om patienten. En utredning av
nutritionsstatus bör innehålla bedömning av:
-
intag relaterat till behov. Genom beräkning av energi- och
vätskebehov samt tre dagars mat- och vätskeregistrering.
-
sväljfunktion (ev. remiss till logoped)

2/2
-
mun- och tandstatus. Tuggsvårigheter.
-
sittställning vid måltid
-
behov av ätstödjande åtgärder och hjälpmedel

Utifrån situation kan det vara aktuellt med ytterligare utredning till
exempel bakomliggande sjukdom, mag-tarmrelaterade symtom,
läkemedelsgenomgång, laboratorieprover, måltidsobservation,
psykosociala faktorer mm.

Sjuksköterskan dokumenterar nutritionsutredningen i en utredningsplan
med åtgärder och uppföljning. Vid undernäring eller risk för undernäring
ska en behandlingsplan upprättas. Planen ska innehålla
omvårdnadsdiagnos (relaterat till bakomliggande orsak, se
nutritionsutredning), åtgärder, mål samt hur och när åtgärder ska följas upp
och utvärderas. Behandling/åtgärder som ska utföras av boendepersonal
skickas som HSL-uppdrag.

Vid behov av kontakt med dietist uppmanar sjuksköterska
boende/boendepersonalen att ta kontakt med regionens dietist. När boende
varit hos dietist återkopplar boende/boendepersonal till sjuksköterska via
vårdbegäran.