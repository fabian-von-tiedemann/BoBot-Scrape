---
title: "Synpunkter och klagomål"
source_file: "Serviceboende (LSS)/Synpunkter%20och%20klagom%C3%A5l.pdf"
source_url: "https://botwebb.botkyrka.se/download/18.3c0f733f195ada2d1d139f03/1744792533642/Synpunkter%20och%20klagom%C3%A5l.pdf"
---

Vård- och omsorgsförvaltningen
Dokumentet är beslutat av: Verksamhetschef övrig of och gruppbostad LSS
Dokumentet beslutades den: 2023-11-22

---

Dokumentet gäller tillsvidare
Dokument uppdaterat de: 2025-03-28
Dokumentansvarig är: Verksamhetsutvecklare vård- och omsorgsförvaltningen

1/3
# RUTIN
Synpunkter och klagomål
## Inledning
Syftet med synpunkter och klagomål är att förbättra våra verksamheter
baserat på feedback från våra brukare och medborgare.
Rutinen beskriver hur vi hanterar synpunkter och klagomål som kommer till
verksamheten. Den gäller för omsorgspersonal och enhetschefer inom vård
och omsorgsförvaltningen och utgår från riktlinjen för synpunkter och
klagomål.
Exempel på synpunkter och klagomål kan vara att den enskilde:
- får ett dåligt eller bra bemötande
- upplever att lokalerna är otillgängliga
- upplever att det ofta är svårt att få tag på personalen/chefen
- upplever att personalen har för lite tid
- upplever att man är extra nöjd med något
- upplever att personalen har bristande kunskap
- upplever att personalen inte kommunicerar med varandra
- upplever brister i omsorg eller hälso- och sjukvårdsinsatserna
## Roller och ansvar
Omsorgspersonal ansvarar för att
➢ känna till och följa gällande rutin för synpunktshantering.
➢ behov hjälpa den som vill lämna en synpunkt.
➢ informera enhetschef om inkomna synpunkter
➢ alltid kontakta närmsta chef direkt vid en allvarlig händelse.

Enhetschef ansvarar för att
➢ rutinen är känd och följs av omsorgspersonal i tjänst
➢ registrera inkomna synpunkter och klagomål i Public 360
➢ samla in mindre synpunkter och klagomål och varje delår registrera
dem i Public 360
➢ inkomna synpunkter och klagomål på den egna enheten följs upp
➢ bedöma allvarlighetsgrad.

För övriga roller och ansvar se riktlinjen för synpunkter och klagomål.

2/3
## Område
Rapportering och hantering av synpunkter och klagomål som inkommer till
verksamheten
## Utförande
Ta emot en synpunkt
•
När man tar emot en synpunkt ska man alltid tacka. Det är mycket
viktigt för verksamhetens förbättringsarbete att brukare eller
medborgare påtalar brister. Beklaga alltid om ett missnöje uppstått.
•
Åtgärda synpunkten direkt om det går
•
Ge den enskilde information om att lämna synpunkt eller klagomål
via kommunens officiella synpunktshantering och hjälp den enskilde
att göra detta vid behov.
•
Om personen inte vill göra det, ska den som tar emot synpunkten
skriva ner och skyndsamt informera enhetschefen.
Tidsramar och återkoppling:
- Den som hanterar synpunkten eller klagomålet ska inom 2
arbetsdagar skicka en bekräftelse till den som lämnat
synpunkten/klagomålet. Kontaktuppgifter till den som ansvarar för
ärendet ska också förmedlas.
- Synpunkter och klagomål ska besvaras inom tio arbetsdagar oavsett
om de kommer via kommunen eller direkt till verksamheten
Registrering och hantering:
•
Synpunkter och klagomål registreras i ärendehanteringssystemet
Public 360 och blir en offentlig handling. Synpunktslämnaren kan
dock välja att vara anonym, men då får de ingen återkoppling.
•
När synpunkt eller klagomål inkommit ska enhetschef registrera
dessa i ärendehanteringssystemet Public 360 (personuppgifter
utelämnas).
•
Om enhetschef eller omsorgspersonal misstänker att det har inträffat
en händelse som omfattas av Lex Sarah (missförhållande) eller Lex
Maria (vårdskada), ska detta rapporteras i enlighet med gällande
rutiner.

3/3
•
När den som hanterar synpunkten tror att den är utagerad och klar,
dvs inga mer handlingar kommer att inkomma i ärendet, ska
synpunktsärendet avslutas.
Ska alla synpunkter registreras?
Ibland får vi in synpunkter som är mindre viktiga och som medborgare bara
vill lämna som information, eller något som kan åtgärdas snabbt. Det är
viktigt att även dessa mindre synpunkter identifieras och dokumenteras.
Därför finns en mall, kallad "Samlingssynpunkter", som kan användas för
att samla in dessa synpunkter. Den ifyllda mallen med synpunkter läggs in i
ärendehanteringssystemet per delår.
Ansvarig enhetschef kontaktar registratorn så att ett ärende kan skapas i
ärendehanteringssystemet.
- Namnge ärendet med ”Samlingssynpunkter”, enhetens namn och
årtal. Exempel: Samlingspunkter Kärsdala 2024
- Namnge dokumentet med vilket delår det avser samt antal
synpunkter. Exempel: Delår 1-20st

Uppföljning och systematiskt kvalitetsarbete
Enhetschef informerar medarbetarna om inkomna synpunkter och klagomål
vid exempelvis arbetsplatsträff /gruppmöte eller liknande för att tillsammans
med medarbetarna driva förbättringsarbete. Enhetschef ansvarar för att de
åtgärder man beslutat om i förbättringsarbetet följs upp för att säkra
kvalitén.
Dokumentationen av inkomna synpunkter och klagomål ger en helhetsbild
av verksamhetens kvalitet och förbättringsområden. Synpunkter och
klagomål sammanställs och analyseras årligen av enhetschef och
medborgarcenter, för att identifiera mönster och förbättra verksamheten som
en del av det systematiska kvalitetsarbetet.