---
title: "Habilitering & Rehabilitering"
source_file: "Serviceboende (LSS)/Habilitering%20&%20Rehabilitering.pdf"
source_url: "https://botwebb.botkyrka.se/download/18.193b34fe191dfb396ef6f3f4/1727766323381/Habilitering%20&%20Rehabilitering.pdf"
---

Vård- och omsorgsförvaltningen
Dokumentet är beslutat av: Verksamhetschef för LSS-gruppbostad och Övrig OF
Dokumentet beslutades den: 2024-09-30

---

Dokumentet gäller tillsvidare
Dokumentet uppdaterat:
Dokumentansvarig är: Verksamhetsutvecklare för LSS i samverkan med HSV

1/4
# RUTIN
Habilitering och rehabilitering
## Inledning
Habilitering och rehabilitering på primärvårdsnivå ingår i det kommunala
hälso- och sjukvårdsansvaret. Verksamheten ska erbjuda dessa insatser för
att brukaren ska kunna behålla och förbättra sina förmågor och funktioner.
Syftet med denna rutin är att förtydliga hur verksamheten säkerställer att
behov av insatser från arbetsterapeut (AT) och fysioterapeut (FT)
uppmärksammas och genomförs.
Rutinen gäller för Grupp- och servicebostäder och utgår från
Uppdragsbeskrivning för grupp- och servicebostad samt Vägledning för
rutiner inom kommunal hälso-och sjukvård.
## Roller och ansvar
Medarbetare ansvarar för att
➢ ta emot och föra in information om habilitering och rehabilitering i
brukarens genomförandeplan.
➢ följa upp insatserna och dokumentera i social journal
➢ uppmärksamma förändrade behov
➢ identifiera nya behov av rehabilitering och habilitering

Enhetschef ansvarar för att
➢ säkerställa att rutinen är känd och implementerad
➢ delta i uppföljningar med stödperson och AT/FT

AT/FT ansvarar för att
➢ informera brukarens stödperson om insatsens mål, syfte och
## Genomförande
➢ ta emot- och återkoppla till verksamheten gällande
uppmärksammade nya eller förändrade behov.
## Område
Överföring av information om habiliterings- och rehabiliteringsinsatser.

2/4

## Utförande
Identifiera behov
Verksamheterna samverkar med kommunens hälso- och sjukvård kring
brukaren och planerar vård och omsorg för att kunna tillgodose brukarens
behov.
Stödassistenter ska löpande uppmärksamma behov. Vid förändrade eller nya
behov som identifieras ska arbetsterapeut eller fysioterapeut kontaktas via
en vårdbegäran. Vid kontakt ska rutin ”Kontakt med legitimerad personal”
följas där det också framgår hur man skriver och skickar en vårdbegäran.
Se bilaga för information om professionerna och när de ska kontaktas
utifrån uppmärksammat behov.
Kontrollera om brukaren har kontakt med habiliteringen inom regionen och
om det är dit man ska vända sig.
Ny rehabiliteringsinsats
Ansvarig AT/FT skickar HSL- uppdrag till enhetschef samt ett mail i
Lifecare med information om insatsens syfte och mål samt detaljer om hur
det ska genomföras, tex beskrivning av ett hjälpmedel eller ett
träningsschema.
Stödpersonen skriver in syfte och mål för insatsen i brukarens
genomförandeplan. Information om hur insatsen ska genomföras enligt
AT/FT:s instruktion eller ordination ska också framgå.
## Uppföljning
Stödassistent ska regelbundet följa upp insatsen och dokumentera detta i
brukarens sociala journal. Insatsen följs även upp av stödperson, AT/FT och
enhetschef.
Rådgivning
Vid behov av rådgivning kan man kontakta ansvarig AT/FT via telefon eller
Life Care meddelanden enligt rutin “Kontakt med legitimerad personal”.

3/4

## BILAGA
Arbetsterapeut
Arbetsterapeuten fokuserar på aktivitet och delaktighet samt
kroppsfunktioner. Hen kan hjälpa till att anpassa aktiviteter så att brukaren
kan delta i enhetens aktiviteter. Arbetsterapeuten bedömer också brukarens
förmåga att utföra dagliga aktiviteter.
Arbetsterapeuten ser till att aktiviteterna är balanserade och tar hänsyn till
brukarens energinivå och förmåga samt hur aktiviteterna kan utföras på
bästa sätt.
Generellt sett bör arbetsterapeuten kontaktas vid förändringar i brukarens
status som påverkar aktiviteter, användning av hjälpmedel eller
patientsäkerhet.

Här är områden där det är viktigt att kontakta arbetsterapeuten.
- Svårigheter att utföra en/flera dagliga aktiviteter som t.ex. äta eller
dricka, personlig hygien.
- Kognitiva funktioner (förstå klocka, tid och datum,
minnessvårigheter, planering av dag/vecka, försämrad förmåga att
tolka miljön runtomkring samt att hitta och orientera sig).
- Kommunikation (att kunna göra sig förstådd och att bli förstådd).
- Funktionsnedsättning av arm- eller hand.
- Problem eller frågor angående hjälpmedel. Kontrollera först i
dokumentet ”Rutiner för hantering och skötsel av medicintekniska
produkter” som visar om det är kommunen eller regionen som har
ansvaret för hjälpmedlet.
- En förändrad kroppsfunktion eller kroppsvikt. Som kan ha en
inverkan på användningen av ett hjälpmedel (för liten/stor rullstol,
lyftsele, ändrat sittande i rullstol)
- Fall
- Vid rodnad eller trycksår
- Smärtproblematik, spasticitet eller stelhet i samband med aktivitet
som tillhör arbetsterapeut.
- Förflyttningssvårigheter.
- Sömnproblematik.
- Oro eller beteendeproblematik.
- Tillfällen då HSL-uppdrag inte fungerar eller utförs.
- Inflytt/utflytt.
- Inläggning sjukhus (ring i förstahand).
- Återkomst efter sjukhusvistelse (ring i förstahand).
- Vård i livets slut.
- Om brukaren avlidit.

4/4

Fysioterapeut
Fysioterapeuten gör bedömningar av förflyttning och kroppsfunktion samt
ger träning för att återställa eller bevara förmågor. Hen fokuserar på balans i
rörelse och betonar vikten av daglig fysisk aktivitet för välbefinnandet.
Fysioterapeuten ska alltid kontaktas vid problem eller förändringar som
påverkar förmågan att förflytta sig eller gå, användningen av hjälpmedel
samt vid risker för patientsäkerheten.

Här är områden där det är viktigt att kontakta fysioterapeuten:
- Andning (problem med slemmobilisering).
- Muskelsvaghet, balans, gångförmåga.
- Fall
- Förmåga att röra sig och förflytta sig.
- Förflyttningssvårigheter.
- Problem eller frågor angående hjälpmedel. Kontrollera först i
dokumentet ”Rutiner för hantering och skötsel av medicintekniska
produkter” som visar om det är kommunen eller regionen som har
ansvaret för hjälpmedlet.
- Förändrad kroppsfunktion eller kroppsvikt som kan ha inverkan på
användningen av ett hjälpmedel eller behov av hjälpmedel (för
liten/stor rullstol, lyftsele, ändrat sittande i rullstol).
- Smärtproblematik, spasticitet eller stelhet i rörelseapparaten.
- Tillfällen då HSL-uppdrag inte fungerar eller utförs
- Vård i livets slut
- Inflytt/utflytt
- Inläggning sjukhus (ring i förstahand).
- Återkomst efter sjukhusvistelse (ring i förstahand).
- Om brukaren avlidit.