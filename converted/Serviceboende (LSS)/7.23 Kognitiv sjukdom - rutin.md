---
title: "7.23 Kognitiv sjukdom - rutin"
source_file: "Serviceboende (LSS)/7.23%20Kognitiv%20sjukdom%20-%20rutin.pdf"
source_url: "https://botwebb.botkyrka.se/download/18.685b4cb418c8af0b810743f8/1705228332163/7.23%20Kognitiv%20sjukdom%20-%20rutin.pdf"
---

1

# RUTIN
Vård- och omsorgsförvaltningen

Datum 23-12-07

7.23 Kognitiv sjukdom
## Inledning
Demenssjukdom kännetecknas av kognitiv försämring och kan bero på
många olika specifika sjukdomar som orsakar skador i hjärnan, t.ex.
Alzheimers sjukdom, vaskulär demens, frontallobsdemens, lewy body
demens m.m. Andra sjukdomar som kan påverka den kognitiva förmågan är
t.ex hypotyreos, depression och konfusion men även kombinationen hög
ålder och multisjuklighet kan leda till en påtaglig kognitiv nedsättning.
Oavsett orsak till den kognitiva nedsättningen finns behov av
multiprofessionella stödinsatser för personer med kognitiva svårigheter.
Syftet med denna rutin är att skapa ett strukturerat tillvägagångssätt för att:
 Tidigt identifiera tecken på demenssjukdom så att lämpliga åtgärder
sätts in så tidigt som möjligt.
 Inkludera den boende och närstående i vården
 Följa nationella riktlinjer och bestämmelser som utfärdas av
Socialstyrelsen.

## Utförande
Kontakt vid tecken på kognitiv sjukdom
Om en boende uppvisar tecken på kognitiv sjukdom kontaktas
omvårdnadsansvarig sjuksköterska som meddelar ansvarig läkare,
arbetsterapeut, fysioterapeut, omsorgspersonal och närstående.
Vid misstanke om demenssjukdom är det viktigt med en medicinsk
utredning för att kunna utesluta andra tillstånd som kan ge demensliknande
symtom. Läkaren ansvarar för och påbörjar en utredning.
Omsorgspersonal
Omsorgspersonal ansvarar för att uppmärksamma symtom och informera
ansvarig sjuksköterska, att använda sig av icke-farmakologiska åtgärder för
att lindra besvär och att stödja aktivitet i det dagliga livet.

2

Sjuksköterska
Omvårdnadsansvarig sjuksköterska informerar patientens ansvariga läkare,
utför ordinerade åtgärder såsom blodprovstagning, kognitiva tester och är
stöd för omsorgspersonal och närstående. Sjuksköterskan är även delaktig
vid bedömningar kring oro, sömn m.m. och upprättar och följer upp
hälsoplaner.
Arbetsterapeut
Ansvarig arbetsterapeut utför aktivitetsbedömning i P-ADL samt utför vid
behov även kognitiva tester. Arbetsterapeuten är även ett stöd för
omsorgspersonalen genom insatser som stöttar aktivitetsförmågan hos
personer med demenssjukdom, såsom t.ex. miljöanpassning, bemötande
som främjar aktivitetsförmåga samt hjälpmedelsförskrivning m.m.
Fysioterapeut/sjukgymnast
Ansvarig fysioterapeut/sjukgymnast utför bedömning av fysisk förmåga
samt behov av fysisk aktivitet. Fysioterapeut/sjukgymnast är även ett stöd
för omsorgspersonalen genom insatser som stöttar fysisk aktivitet hos
personer med demenssjukdom, som tex. dagliga förflyttningar och fysisk
träning samt bemötande som främjar fysisk aktivitet.
Läkare
Läkare ansvarar för att initiera utredning, ordinera medicinska åtgärder och
behandling vid olika beteendemässiga och psykiska symtom. Behandlingen
bör vara inriktad på att i varje enskilt fall om möjligt åtgärda orsakerna eller
de utlösande faktorerna till symtomen. Läkaren ansvarar även för
uppföljning av personer med demenssjukdom och utvärdering av effekten
av insatta åtgärder i syfte att lindra symtomen och i möjligaste mån
kompensera för den funktionsnedsättning som demenssjukdomen medför.
Närstående
Närstående har en viktig roll kring vården av personer med demenssjukdom.
De närståendes kunskaper om den boende bör efterfrågas, t.ex. via
levnadsberättelsen, inte minst om den boende själv inte kan uttrycka sig.
Hantering av beteendemässiga och psykiska symtom
Teamet, som består av undersköterska, sjuksköterska,
fysioterapeut/sjukgymnast, arbetsterapeut samt enhetschef, arbetar efter
BPSD registrets anvisningar. BPSD registrering ska utföras på alla personer
med demenssjukdom minst en gång per år, uppföljningar ska göras
kontinuerligt och arbetet med BPSD bör genomsyra all vård och omsorg
kring den enskilde.

3

Vid behov av extra stöd kontaktas kommunens kognitionsteam i första hand.
Läkare kan vid behov även skickas remiss till externt BPSD team.

Personalkontinuitet

Verksamheten bör sträva efter att tilldela personal till en och samma patient
för att främja kontinuitet och skapa trygga relationer till de boende.

Kunskap i verksamheten

På varje arbetsplats finns det utbildade BPSD administratörer och även
kognitiva ombud. I Botkyrka kommun finns även kognitionsteamet som kan
kontaktas vid behov via Lifecare meddelande: vof HSV Kognitionsteamet,
för extra stöd. Kognitionsteamet består av Silviaarbetsterapeut,
Silviafysioterapeut och sjuksköterska som är certifierad utbildare av BPSD
administratörer. Kontinuerlig utbildning för all personal utförs regelbundet i
form av fortlöpande utbildning och uppdatering av senaste riktlinjer och
forskning inom demensvård.

Stödinsatser
I kommunen erbjuds stöd för närstående/anhörig för att minska de anhörigas
psykiska och fysiska belastning. Botkyrka kommun har en
anhörigsamordnare på vård- och omsorgsförvaltningen som ansvarar för att
organisera, till viss del utföra, utvärdera och utveckla anhörigstödet samt
samverka med andra aktörer i området. Om anhöriga önskar kontakt med
anhörigsamordnare lämnar sjuksköterska anhörigas kontaktuppgifter till
anhörigsamordnaren som sedan kontaktar anhörig.