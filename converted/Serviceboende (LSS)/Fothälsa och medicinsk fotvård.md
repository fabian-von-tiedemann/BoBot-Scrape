---
title: "Fothälsa och medicinsk fotvård"
source_file: "Serviceboende (LSS)/Foth%C3%A4lsa%20och%20medicinsk%20fotv%C3%A5rd.pdf"
source_url: "https://botwebb.botkyrka.se/download/18.1a1faecd1900c6887b56a714/1751968674306/Foth%C3%A4lsa%20och%20medicinsk%20fotv%C3%A5rd.pdf"
---

Vård- och omsorgsförvaltningen
Dokumentet är beslutat av: MAS
Dokumentet beslutades den: 2023-06-09

---

Dokumentet gäller tillsvidare
Dokumentet uppdaterat: 2025-07-08
Dokumentansvarig är: Verksamhetsutvecklare för grupp- och servicebostad

1/2
# RUTIN
Fothälsa och medicinsk fotvård
## Inledning
Fothälsan är en viktig del av den enskildes personlig omsorg och delas in i
vanlig fotvård och medicinsk fotvård. Medicinsk fotvård behövs för
personer med vissa sjukdomar eller känsliga fötter och utförs av särskilt
utbildad personal. Vanlig fotvård är en del av den grundläggande
omvårdnaden och utförs av stödassistenter.
Stödassistenter ska sköta den enskildes fötter för att förebygga fotskador
och veta vad de ska göra om skador uppstår. Syftet med denna rutin är att
klargöra hur vi arbetar förebyggande med fotvård och vad vi gör om
medicinsk fotvård behövs.
## Roller och ansvar
Medarbetare ansvarar för att
- följa och arbeta enligt rutin
- skicka vårdbegäran vid behov

Enhetschef ansvarar för att
- rutinen är känd, väl implementerad och följs av medarbetare
## Område
Fotvård och att anmäla behov av medicinsk fotvård
## Utförande
Under all vård- och omsorg ska basala hygienrutiner följas. Det är viktigt att
bemöta personen med respekt och att tänka på den personliga integriteten
när du hjälper till med hygien.
Vanlig Fotvård
Vanlig fotvård är en del av den grundläggande omvårdnaden och utförs av
stödassistenter.
Gör så här:
1. Komfort: se till att både den boende och du som medarbetare sitter
bekvämt.

2/2
2. Fotbad: börja med ett fotbad i 5–10 minuter för att mjuka upp hud
och naglar. Reglera vattentemperaturen i samråd med den boende.
Fotkar förses med eventuellt insatsskydd.
3. Tvätta och torka den boendes fötter. Torka noga mellan tårna för att
undvika svampinfektion och uppluckring av huden.
4. Rengör tånaglarna och fila eventuellt kanterna på naglarna. Om
naglarna behöver klippas ska de klippas rakt över, men inte för kort.
5. Peta försiktigt bort smuts under naglarna.
6. Kontrollera huden runt naglarna och smörj in fötterna med
mjukgörande salva/kräm.
7. Rengör och desinfektera fotkar och ev. flergångsmaterial.
Medicinsk fotvård
Medicinsk fotvård utförs av utförs av särskilt utbildad personal. Man vet att
en person behöver medicinsk fotvård om de har följande tecken eller
symtom:
- Sjukdomar: Personer med diabetes, cirkulationsproblem eller
reumatiska sjukdomar har ofta behov av medicinsk fotvård.
- Skador och sår: Sår som inte läker, trycksår eller andra fotskador.
- Smärta och obehag: Ihållande smärta i fötterna som påverkar
vardagen.
- Felställningar: Deformiteter som hammartå, hallux valgus eller
andra fotfelställningar.
- Hud- och nagelproblem: Svåra nageltrång, förhårdnader, sprickor
eller svampinfektioner.
Om dessa symtom eller tecken uppmärksammas, ska stödassistent kontakta
sjuksköterska via en vårdbegäran och beskriva besvären. Sjuksköterskan
bedömer sedan om det finns behov av medicinsk fotvård.
Den som ansvarar för medicinsk fotvård kan också ge
behandlingsinstruktioner till stödassistent, till exempel att smörja fötterna
dagligen. Detta ska då framgå i brukarens genomförandeplan och följas
noggrant.