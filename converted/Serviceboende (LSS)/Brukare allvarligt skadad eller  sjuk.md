---
title: "Brukare allvarligt skadad eller  sjuk"
source_file: "Serviceboende (LSS)/Brukare%20allvarligt%20skadad%20eller%20%20sjuk.pdf"
source_url: "https://botwebb.botkyrka.se/download/18.22412c6419afceb05b035388/1765819497248/Brukare%20allvarligt%20skadad%20eller%20%20sjuk.pdf"
---

Vård- och omsorgsförvaltningen
Dokumentet är beslutat av: Verksamhetschef
Dokumentet beslutades den: 2021-12-10

---

Uppdaterad den: 2025-12-15
Dokumentet gäller tillsvidare
Dokumentansvarig är: Verksamhetsutvecklare Övrig of

1/2
# RUTIN
Om du finner brukaren svårt skadad eller allvarligt sjuk

## Inledning
Servicebostad ska ha en skriftlig rutin för hur personalen ska agera om de i
samband med en insats finner den enskilde svårt skadad eller allvarligt sjuk.
Rutinen gäller dygnet runt.

Under kontorstid (08.00–16.00) ges stöd av chef. Efter kontorstid ges stöd
av BE-jouren 08-53061160.

## Roller och ansvar
➢ Samtliga medarbetare i tjänst är ansvariga för att arbeta i enlighet
med framtagen rutin.
➢ Enhetschef är ytterst ansvarig för att rutinen är väl implementerad i
verksamhetens dagliga arbete och att arbetssätten är kända bland
samtliga medarbetare.

## Område
Rutinen gäller för läkemedelsfrågor/medicinsk rådgivning, akut
sjukdom/olycksfall samt akut psykiatrisk hjälp.

## Utförande
Läkemedelsfrågor/ medicinsk rådgivning
- Personalen kontaktar tjänstgörande sjuksköterska

Akut sjukdom/olycksfall
1. Lägesbedömning - Andning - Blödning – Chock.
2. Personalen ringer 112
3. Personalen kontaktar tjänstgörande sjuksköterska för att delge
information
4. Personalen sitter hos brukaren.
5. Möt ambulanspersonalen
6. Personalen ringer ansvarig enhetschef för att informera och få råd
och stöd.
7. Om enhetschef ej är tillgänglig ta hjälp av kollegor.
8. Ansvarig sjuksköterska eller behandlande läkare ringer närstående.
9. Personalen dokumenterar vad som skett i social journal.

2/2
10. Sjuksköterska dokumenterar vad som skett i Hälso- och
sjukvårdsjournalen.

Behov av akut psykiatrisk hjälp

→ Brukare som har pågående kontakt med psykiatrin har en
handlingsplan som ska följas.

För brukare utan pågående kontakt med psykiatrin, följ punkterna nedan:

1. Personalen kontaktar tjänstgörande sjuksköterska som i sin tur gör
bedömning och kontaktar läkare. Är läget så pass akut att det inte
finns tid att kontakta sjuksköterska ringer personal 112, exempelvis
vid stor risk för suicid, tecken på psykos etc. Kontakta därefter
sjuksköterska skyndsamt. Viktigt att belysa att det är enheten som
ansvarar för att upprätta riskbedömning och handlingsplan samt
använda dessa som utgångspunkt i kontakt med 112 eller
tjänstgörande sjuksköterska. HSV teamet kan vara behjälpliga vid
upprättande av riskbedömning och handlingsplan.

2. Personal kontaktar enhetschef för att informera om läget.

3. Personalen dokumenterar vad som skett i social journal.

4. Sjuksköterska dokumenterar vad som skett i Hälso- och
sjukvårdsjournalen.

Viktigt! När en brukare uttrycker exempelvis att hen inte vill leva längre så
är det ytterst viktigt att du som personal inte gör en egen bedömning utan
ringer enligt ovan.