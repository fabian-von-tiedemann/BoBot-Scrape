---
title: "Kontakt med leg personal (5)"
source_file: "Serviceboende (LSS)/Kontakt%20med%20leg%20personal%20(5).pdf"
source_url: "https://botwebb.botkyrka.se/download/18.ffbf03199c8d593304686e/1760969361143/Kontakt%20med%20leg%20personal%20(5).pdf"
---

Vård- och omsorgsförvaltningen
Dokumentet är beslutat av: Verksamhetschef för LSS-grupp- och servicebostad
Dokumentet beslutades den: 2024-09-04

---

Dokumentet gäller tillsvidare
Dokumentet uppdaterat den: 2025-10-13
Dokumentansvarig är: Verksamhetsutvecklare LSS i samverkan med HSV

1/4
# RUTIN
Kontakt med legitimerad personal
Med legitimerad personal menas arbetsterapeut, fysioterapeut eller sjuksköterska.
Behov av kontakt med dietist/logoped/ortopediska hjälpmedel sker med aktuell
enhet inom region Stockholm.

Innan kontakt ska medarbetaren läsa i brukarens journal och kontrollera senaste
anteckningarna om brukarens besvär/situation och vad som sagts tidigare.
Ta också fram läkemedelslistan för att kunna svara på sjuksköterskans frågor.

Inför all kontakt med legitimerad personal ska du samla information
enligt SBAR.

S – Situation: Uppge ditt namn och boendet du kontaktar ifrån. Ange brukarens namn
och personnummer. Vad är anledningen till att du kontaktar?

B – Bakgrund: Kort sjukhistoria, tidigare och nuvarande sjukdomar av betydelse.
Beskrivning av hälsoproblemet.

A – Aktuellt tillstånd: status vitala parametrar t.ex. blodtryck, puls, blodsocker, hur mår
patienten just nu? Smärtskattning vid behov.

R – Rekommendation: Här ska du ge mottagaren ditt förslag till åtgärd utifrån de
uppgifter som du lämnat.  Innan samtalet påbörjas ska du ha tagit ställning till vad din
rekommendation är, vad önskar du får åtgärd

Akuta situationer
Vid en akut situation så som akut andnöd, kraftig blödning eller annat som utgör fara för
brukarens liv ring 112 och uppge:

- vem du är
- telefonnumret där man kan nå dig
- adress
- samt patientens symtom, namn och personnummer.

Därefter kontaktar du sjuksköterskan och stannar kvar hos brukaren tills ambulans
anländer. ID‐handling och aktuell läkemedelslista ska alltid skickas med. Kontakta
enhetschef och dokumentera händelsen i social journal.

V
I
K
T
I
G
T

2/4
Telefonkontakt ska omgående tas med sjuksköterska
- brukaren har svårt att andas eller har hjärtbesvär
- brukaren har ramlat
- PEG sond eller annan kateter åkt ur
- oklarheter kring läkemedel- fått fel läkemedel, inga läkemedel alls eller inte kan ta
sina läkemedel
- nytillkommen eller förvärrad oro eller ångest
- nytillkommen eller förvärrad smärta
- nytillkommen yrsel, svaghet eller känselförändringar
- nytillkomna tecken på begynnande trycksår (rodnad, blåsa med mera)
- tecken på lågt eller högt blodsocker (som du ej kan lösa enligt vårdplan)
- brukaren har ont i bröstet
- brukaren börjar blöda. Om möjligt försök stoppa synlig blödning.
- brukaren har förhöjd kroppstemperatur eller andra tecken på infektion
- du ser blod i brukarens urin, svart avföring, blodig eller svart kräkning
- brukaren inte vill äta eller dricka, har kräkningar eller diarré
- brukaren har svårigheter att kissa eller förstoppning
- brukaren har svimmat eller är chockpåverkad (blek, kallsvettig och har snabb puls) -
eller är medvetslös
- brukaren läggs in på sjukhus eller kommer hem från sjukhus.
- Vård vid livets slut, brukaren har avlidit
Legitimerad hälso- och sjukvårdspersonal kan vid telefonsamtal från medarbetare göra en
bedömning att ärendet inte är akut och uppmana den som ringer att skicka en vårdbegäran
som hanteras nästkommande vardag.
Vårdbegäran till sjuksköterska
Vårdbegäran skickas i Lifecare vid behov av en icke akut insats och när det inte behövs
någon omedelbar bedömning. Det kan tex vara:
- Förändrat allmäntillstånd som inte är akut ex. förändrat beteende
- Har ett HSL-uppdrag som inte fungerar eller utförs
- Behöver mer information kring sjukdom, behandling eller kring sin situation
- Har egenvård och stödassistent ser att det finns en risk att brukaren tar skada i
samband med egenvården
- Inplanerade läkarbesök där vid behovs mediciner kan behövas

Meddelande i Lifecare
Kontakta via Lifecare meddelande vid övriga frågor eller då pågående ärende finns. Det
kan tex vara:
- Vid beställning av läkemedel, ex om kräm och ögondroppar som är på väg att ta slut
- Om personal har egna funderingar kring läkemedel, biverkningar, delegering
- Om situation där etiska frågeställningar uppstår.
- Informera om brukaren varit på läkarbesök

S
J
U
K
S
K
Ö
T
E
R
S
K
A

3/4
Fysioterapeut
Kontakt med fysioterapeut sker i första hand genom att skicka en vårdbegäran.
Här är områden där det är viktigt att kontakta fysioterapeuten:
- Andning (problem med slemmobilisering).
- Smärtproblematik i muskler eller leder, spasticitet eller stelhet
- har svårt att förflytta sig t.ex. gå, resa sig, sätta sig eller att vända sig i sängen
- fysisk funktionsförmåga förändras t.ex. balans, styrka, kondition, koordination,
rörlighet, ökad fallrisk
- Förändrad kroppsfunktion eller kroppsvikt som kan ha inverkan på användningen
av ett hjälpmedel eller behov av hjälpmedel (för liten/stor rullstol, lyftsele, ändrat
sittande i rullstol).

Meddelande i Lifecare skickas då:
- Rådgivning gällande pågående insats, tex problem med träningsprogram
- Rådgivning gällande hjälpmedel
- Övriga frågor
Arbetsterapeut
Kontakt med arbetsterapeut sker i första hans genom att skicka en vårdbegäran.
Här är områden där det är viktigt att kontakta arbetsterapeuten:
- Försämrats i aktivitetsförmåga (t ex klädsel, äta, förflyttningar, personlig hygien,
toalettbesök, sömn)
- Har nedsatta kognitiva funktioner (förstå klocka, tid och datum,
minnessvårigheter, planering av dag/vecka, försämrad förmåga att tolka miljön
runtomkring samt att hitta och orientera sig).
- Kommunikation (att kunna göra sig förstådd och att bli förstådd).
- Riskerar att tappa förmågan att utföra aktiviteter i vardagen som är meningsfulla
för hen
- Behöver stöd för en bättre balans mellan aktiviteter och vila
- Behöver stöd för planering/struktur av vardagens aktiviteter
- En förändrad kroppsfunktion eller kroppsvikt. Som kan ha en inverkan på
användningen av ett hjälpmedel (för liten/stor rullstol, lyftsele, ändrat sittande i
rullstol)
- Oro eller beteendeproblematik.

Meddelande i Lifecare skickas då:
- Rådgivning gällande pågående insats
- Rådgivning gällande hjälpmedel
- Övriga frågor
Hjälpmedel
Vid problem eller frågor angående hjälpmedel, se kontaktuppgifter som finns på
rutinsidan. Där framgår vem som har ansvaret för hjälpmedlet.

R
E
H
A
B

4/4
Utförande vårdbegäran och HSL-uppdrag
Skicka vårdbegäran
1. Gå in i brukarens journal
2. Klicka på vårdbegäran i menyn på vänster sida
3. Klicka på Nytt dokument
4. Fyll i formuläret enligt SBAR
5. Vårdbegäran skickas till den legitimerade hälso- och sjukvårdspersonal som är knutna
till den enheten där brukaren bor.
Hantering av vårdbegäran
- Vårdbegäran omhändertas på vardagar under kontorstid av hälso- och
sjukvårdspersonal.
- Legitimerad personal tar emot vårdbegäran och gör ett ställningstagande samt
motiverar prioriteringen och återkopplar därefter till stödassistent.
- Vårdbegäran avslås om legitimerad personal bedömer att vårdbegäran inte faller
under HSL och den går tillbaka till ansvarig enhetschef.
HSL-uppdrag
HSL- uppdrag är en ordination från hälso- och sjukvården som medarbetare får på
delegering och ska utföra.

- Enhetschef verkställer HSL-uppdraget och ser till att stödassistent tar del av
nyinkomna uppdrag.
- Enhetschef ser till att det finns resurser för att utföra ordinerade HSL-uppdrag.
- Stödassistent bevakar nya HSL- uppdrag från ansvarig enhetschef i Lifecare
meddelande.
Kontaktuppgifter
Telefonnummer
Se kontaktuppgifter som finns på rutinsidan.
Lifecare meddelande
- Vof LSS HSV – Information som behöver nå hela LSS- teamet
- Vof LSS Sjuksköterskor
- Vof LSS Arbetsterapeut/fysioterapeut

Viktigt att i ämnes raden skriva vilken gruppbostad/servicebostad det är så att ansvarig
legitimerad personal i första hand läser meddelandet.