---
title: "Personuppgiftsincident"
source_file: "Serviceboende (LSS)/Personuppgiftsincident.pdf"
source_url: "https://botwebb.botkyrka.se/download/18.2814fc7718d54a85557149b8/1745845738479/Personuppgiftsincident.pdf"
---

Vård- och omsorgsförvaltningen
Dokumentet är beslutat av: Verksamhetschef övrig of
Dokumentet beslutades den: 2024-01-25

---

Dokumentet gäller: Tillsvidare
Dokumentet uppdaterat den: 2025-04-28
Dokumentansvarig är: Verksamhetsutvecklare- vård och omsorgsförvaltningen

1/3
# RUTIN
GDPR- Personuppgiftsincident
## Inledning
Vård- och omsorgsnämnden är personuppgiftsansvarig och ytterst ansvarig
för att säkerställa att behandling av personuppgifter sker i enlighet med
dataskyddsförordningens bestämmelser. Lagen om dataskydd (GDPR) finns
för att reglera behandling av personuppgifter och i de fall brister upptäcks
bör detta anmälas som en personuppgiftsincident.  Syftet med rutinen är att
säkerställa att alla medarbetare vet hur de ska agera vid inträffad
personuppgiftsincident. Rutinen gäller för medarbetare och enhetschefer
inom vård- och omsorgsförvaltningen och utgår från riktlinje för hantering
av personuppgiftsincident.
## Definitioner
Personuppgift- all typ av information som direkt eller indirekt kan kopplas
till en levande person. Det kan till exempel vara namn, personnummer, bild,
adress eller andra kontaktuppgifter.

Behandling av personuppgift- innebär till exempel att samla in, lagra,
gallra, läsa, sprida, arkivera, kopiera eller radera personuppgifter.

Personuppgiftsincident- är en säkerhetsrisk som kan innebära risker för
människors friheter och rättigheter. Det kan exempelvis innebära att någon
förlorar kontrollen över sina personuppgifter, att någons rättigheter
inskränks genom att det sker ett brott mot tystnadsplikten eller att någon
genom incidenten kan bli utsatt för bedrägeri.

## Roller och ansvar
Medarbetare ansvarar för att rapportera när de
➢ vet att en incident har inträffat,
➢ misstänker att en incident har inträffat, eller
➢ ser en risk för att en incident kan komma att inträffa.

Enhetschef ansvarar för att medarbetare följer denna rutin och att incidenter
rapporteras. Enhetschef skall bistå till utredningen och att ta fram lämpliga
åtgärder för incidenten. Enhetschef ansvarar också för att följa upp dessa
åtgärder.

2/3
Verksamhetschef ansvarar för att rutin finns och efterlevs samt att stötta
enhetschef vid behov och vidare samverka med dataskyddsombud som
fattar beslut om allvarlighetsgrad av incidenten.
För övriga roller och ansvar se riktlinjen för hantering av
personuppgiftsincidenter.
Exempel på personuppgiftsincidenter
➢ En person har kommit över ett lösenord som gör att densamme
skulle kunna logga in i ett system som behandlar personuppgifter.
➢ Ett e-postmeddelande med känsligt eller extra skyddsvärda
personuppgifter har skickats till fel mottagare.
➢ Ett glömt papper hos en brukare, i en skrivare eller fax som
innehåller uppgifter om namn och sjukdomstillstånd exempelvis.
➢ En dator som har fått en skadlig kod som gör att obehörig skulle
kunna komma åt personuppgifter.
➢ Ett USB-minne med personuppgifter som kommit bort.
## Utförande
Om en personuppgiftsincident skulle ske inom din verksamhet ska du genast
rapportera den till vård- och omsorgsnämndens dataskyddsombud. Den som
upptäcker händelsen rapporterar genom e-tjänsten på Botwebb. Vid behov
kan nämndens dataskyddsombud ge stöd vid ifyllandet.
→ E-tjänst för rapportering av personuppgiftsincidenter

Tillvägagångssätt vid personuppgiftsincident
1. Risk för incident, misstanke om incident eller bekräftad
personuppgiftsincident har ägt rum
2. Avhjälp incidenten, kan omedelbara åtgärder vidtas?
3. Medarbetare som upptäcker incidenten rapporterar skyndsamt
händelsen genom att rapportera via e-tjänsten.
4. Ansvarig utredare (enheten för kvalitet och utredning) startar en
utredning av personuppgiftsincidenten samt registrerar ärendet i
ärendehanteringssystemet.
5. Dataskyddsombud fattar beslut om incidentens allvarlighetsgrad.
6. Om incidenten ska anmälas till Integritetsskyddsmyndigheten ska
det göras skyndsamt (inom 72 timmar från det att incidenten
upptäcktes). Dataskyddsombudet ansvarar för anmälan.

3/3
7. Om aktuellt skall ansvarig chef (enligt delegationsordningen)
informera de registrerade om incidenten.
8. Ansvarig chef för verksamheten där incidenten inträffade åtgärdar
incidenten alternativt (om passande) planerar för åtgärder samt
ansvarar för att följa upp åtgärderna.
9. Nämnden underrättas om incidenten i fall där incidenten har anmälts
till Integritetsskyddsmyndigheten.
Mer information
Mer information gällande dataskyddsförordningen samt
personuppgiftsincidenter finns på Botwebb under: så gör
du/förvaltainformation/GDPR: Hanterapersonuppgifter.
Här finns också kortfilmer som ger en snabb genomgång av grunderna i
## GDPR.