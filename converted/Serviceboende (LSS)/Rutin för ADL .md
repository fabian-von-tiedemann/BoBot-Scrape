---
title: "Rutin för ADL "
source_file: "Serviceboende (LSS)/Rutin%20f%C3%B6r%20ADL%20.pdf"
source_url: "https://botwebb.botkyrka.se/download/18.277326fc19540abd285734e/1740645917308/Rutin%20f%C3%B6r%20ADL%20.pdf"
---

| Botkyrka kommun, 147 85 TUMBA | Munkhättevägen 45 | 08-530 610 00 | www.botkyrka.se | Org.nr 212000-2882 | Bankgiro 624-1061 |
|---|---|---|---|---|---|
Rutin för hantering av ADL
Inom Vård och omsorgsförvaltningen

# RUTIN BESLUTAD 2025-02-10

2/3
Rutin för användning av ADL och
omkostnadsersättning

Avsikten med denna ersättning är att ersätta stödassistenten/ledsagaren för
extra omkostnader som uppstår då medarbetaren (med medarbetaren avses
hädanefter stödassistenter, ledsagare och personliga assistenter) medföljer
på brukarens aktiviteter. Ersättningen syftar till att möjliggöra att brukaren
ska kunna leva ett aktivt liv i samhället. Ersättningen får inte användas för
att täcka brukarens egna omkostnader för aktiviteten.
Ersättning gäller exempelvis för följande:
- Biobesök – dock inte tillbehör som godis, läsk eller popcorn.
- Besök på museum, teater, sportevenemang eller dylikt. Observera
dock att inträde till vissa aktiviteter är gratis för medföljande
medarbetaren, vid uppvisande av ledsagarbevis.
- Omkostnader som uppstår när medarbetaren medföljer på resor.
- Cafébesök – exempelvis kaffe, te och kaka/smörgås
- Restaurangbesök inklusive dryck (inte alkohol). För restaurangbesök
beviljas kostnader upp till 149 kr inklusive moms för 2025.
Kostnader utöver det får medarbetaren själv stå för.
Övriga villkor för ersättningen
- Kostnader för alkoholhaltiga drycker, godis eller snacks beviljas
inte. Alkohol får aldrig intas under arbetstid.
- Ersättning för kostnader kopplade till café och restaurangbesök
gäller enbart för assistenter till brukare inom LSS enligt
Skatteverkets regler.
- Om särskilda skäl föreligger kan enhetschefen i undantagsfall bevilja
avsteg från beloppsgränsen i samråd med överordnadchef.
- Ersättning utgår aldrig för omkostnader som uppkommer i hemmet
exempelvis vid inköp av hämtmat.
- Maximalt en assistent får ersättning vid varje tillfälle. Undantag
gäller i de fall som flera assistenter är schemalagda att arbete med
brukaren när aktiviteten utförs.
- Maxersättning för måltider index uppräknas årligen utifrån KPI.

## RUTIN BESLUTAD 2025-02-10

3/3
Utbetalning av ersättning och kvittohantering

Hantering av kvitton för utlägg för ADL
Medarbetaren ansvarar för att lämna kvitto på utlägg till ansvarig chef.
Kvittot ligger till grund för möjligheten att få utbetald ersättning. Ersättning
kan aldrig betalas ut till en medarbetare utan att det finns kvitto på
transaktionen. Kvittot ska vara chefen tillhanda inom fyra veckor efter att
kostnaden uppstod.
Chefen ansvarar för att enhetens kvitton finns samlade på ett strukturerat
och spårbart sätt. Då de är underlag för utbetalningen av ersättning.
Underlag skall kunna plockas fram av ansvarig chef då de frågas efter av
exempelvis av ekonomienheten på VOF eller kommunens revisor.
Originalkvitton skall sparas i tio år innan de kan gallras enligt kommunens
regelverk.
Utbetalning av ersättning för ADL
Administratören eller enhetschefen ansvar för att lägga in begäran om
ersättning för utlägget i lönesystemet. Hanteringen är som följer:
1. Administratör eller enhetschef lägger in begäran om ersättning i
lönesystemet.
Genom att:
Välja diverse tillägg
Välja Orsak ADL
Välj rätt momssats beroende på vad det är för moms på kvittot 6, 12
eller 25 %
Kvitton utan moms hanteras via utanordning ej genom Botlön
2. När begäran om ersättning är inlagd i lönesystemet så attesterar
chefen begäran, efter att den stämt av utlägget mot kvittot som
chefen mottagit.
3. Ersättningen betalas ut till medarbetaren vid kommande
lönekörning.