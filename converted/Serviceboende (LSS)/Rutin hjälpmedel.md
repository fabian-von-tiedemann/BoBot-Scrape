---
title: "Rutin hjälpmedel"
source_file: "Serviceboende (LSS)/Rutin%20hj%C3%A4lpmedel.pdf"
source_url: "https://botwebb.botkyrka.se/download/18.48288bd917dbcc6221122cd/1639991644027/Rutin%20hj%C3%A4lpmedel.pdf"
---

Vård- och omsorgsförvaltningen
Dokumentet är beslutat av: Verksamhetschef
Dokumentet beslutades den: [2021-12-10]

---

Dokumentet gäller tillsvidare (max till och med 2026-12-10)
Dokumentansvarig är: Verksamhetsutvecklare Övrig LSS

1/3
# RUTIN
Hantering och skötsel av medicintekniska hjälpmedel
inom LSS Servicebostäder
## Inledning
Syftet med rutinen är att säkerställa att medicin- och arbetstekniska hjälpmedel som
förskrivs till brukare går att spåra till person och enhet samt att rengöring och
funktionskontroll av hjälpmedel görs regelbundet, för att säkerställa att hjälpmedlet
är hela, rena och säkra för brukaren att använda. Denna rutin utgår ifrån särskilda
bestämmelser enligt det övergripande dokumentet ”Rutiner för hantering och
skötsel av medicintekniska produkter (MTP)” skriven av kommunens LSS-
team.

## Roller och ansvar
Stödperson
-
Ansvarar för att utföra rengöring, funktionskontroll och service av
hjälpmedel som tillhör brukare stödpersonen är kontaktperson för.
-
Att meddela hjälpmedelsansvarig om hjälpmedel är trasigt.

Hjälpmedelsansvarig
-
Har ansvar att bruksanvisning som medföljer hjälpmedlet finns att tillgå
på enheten. Detta ansvarar förskrivare för vid utlämning av förskrivet
hjälpmedel.
-
Har ansvar att se till att trasiga hjälpmedel lagas genom att kontakta
leverantören, se bilaga i LSS-pärmen.
-
Har ansvar för att inventeringslistor på hjälpmedel (i samarbetsrum) är
uppdaterade regelbundet, se bilaga i LSS-pärmen.
-
Har ansvar att stötta vid rengöring och funktionskontroll varje månad, se
bilaga i LSS-pärmen.
-
Har ansvar att stötta vid årlig service.
-
Har ansvar att kunskap och information lämnas över till nya
medarbetare.
-
Har ansvar att se till att kodningslistan för serviceboendet uppdateras,
när brukare flyttar in/ut eller avlider.

Enhetschef
-
Ser till att det finns en hjälpmedelsansvarig på enheten.
-
Har övergripande ansvar att rengöring, funktionskontroll och service
utförs enligt rutiner.
-
Har ansvar att kontakta LSS-teamet om en person flyttar in/ut eller
avlider, LSS-teamet kommer då göra ändringarna i samarbetsrummet.

## Område
Hantering av hjälpmedel

2/3
## Utförande

Hjälpmedelsansvarig
På varje enhet ska det finnas en hjälpmedelsansvarig som är huvudansvarig för
kontakten med LSS teamet i kommunen. LSS-teamet ansvarar för att upprätta
och uppdatera dokument avseende hjälpmedel. Aktuella dokument finns i
samarbetsrum. Hjälpmedelsansvarig ansvarar för att enheten har en LSS pärm
med aktuella dokument som LSS-teamet upprättat.

Brukaren är i behov av hjälpmedel
Vid behov av hjälpmedel kontaktas LSS-teamet i kommunen. Arbetsterapeut/
fysioterapeut i LSS teamet gör en bedömning av behov av hjälpmedel. Ett
hjälpmedel som kommunen har kostnadsansvar för kan köpas eller hyras .
Specialiserade hjälpmedel tillgås via regionen. Kontakt sker med LSS-teamet
om det råder osäkerhet på vem man ska kontakta.

Spårning av hjälpmedel
Inventeringslistor finns och ska hållas uppdaterade. Syftet är att hjälpmedel ska
gå att spåra till person och enhet och kommunen har koll på vilka hjälpmedel
som är inköpta respektive står på hyra.

Viktigt att veta att hjälpmedel är individuella och skrivs ut till en brukare eller
enhet utifrån en bedömning som gjorts. Detta innebär att hjälpmedel inte ska
lånas ut eller flyttas runt från brukare till brukare.

Rengöring och funktionskontroll
Funktionskontroll och rengöring görs minst en gång i månaden. Service görs
minst en gång per år. Syftet med rengöring och funktionskontroll är att
säkerställa att hjälpmedel är hela, rena och fungerar, bibehåller garanti (inköpt
hjälpmedel) och förväntad livslängd på hjälpmedlet. Att hjälpmedlet är tryggt
och säkert för brukaren att använda. Tvätt och rengöring av hjälpmedel är en
förutsättning för god hygien, och att undvika smittspridning.

Att tänka på vid rengöring och funktionskontroll
-
Använd alltid milt rengöringsmedel: handdiskmedel, såpa.
-
Var försiktig vid rengöring av elektronisk utrustning som sladdar och
batteri.
-
Vid oklarheter vid funktionskontroll av produkt läs i bruksanvisning
som medföljer hjälpmedlet.
-
Vid tvättning av hjälpmedel i tvättmaskin följ alltid tvättråden för
hjälpmedlet som finns i bruksanvisning.

3/3
-
Se bilaga i LSS-pärmen för detaljerade anvisningar.

Samarbetsrum
-
På varje enhet ska det finnas en hjälpmedelsansvarig som är
huvudansvarig för kontakten med LSS teamet i kommunen.
-
Inventeringslistor ligger uppe digitalt i dolt sammarbetsrum.
-
Endast hjälpmedelsansvarig och enhetschef har tillgång till
samarbetsrummet.
-
Samarbetsrummet är inte till för att kommunicera i utan endast ett
forum för aktuella dokument.
-
I samarbetsrum finns samtliga bilagor som denna rutin hänvisar till.

Rutinpärm
Alla aktuella dokument avseende hjälpmedel finns upplagda i
samarbetsrummet som LSS-teamet är ansvariga för. Dessa kan laddas ned och
sättas i en rutinpärm på enheten. De dokument som finns är bland annat:

-
Rutiner för hantering och skötsel av medicintekniska produkter (MTP)
-
Inventarieförteckning gemensamma hjälpmedel
-
Inventarieförteckning personbundna hjälpmedel
-
Funktionskontroll och rengöring av medicintekniska produkter
-
Kompletterandedokument funktionskontroll
-
Kontaktuppgifter hjälpmedel
-
Service och lagning av inköpta hjälpmedel Roux healthcare
-
Etiketter STAPLES 19mm och 40mm