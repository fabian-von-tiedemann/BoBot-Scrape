---
title: "Rutin- Skyddsåtgärder med kommunal hsv (1)"
source_file: "Serviceboende (LSS)/Rutin-%20Skydds%C3%A5tg%C3%A4rder%20med%20kommunal%20hsv%20(1).pdf"
source_url: "https://botwebb.botkyrka.se/download/18.33a45cd198976c80a22483/1754917400672/Rutin-%20Skydds%C3%A5tg%C3%A4rder%20med%20kommunal%20hsv%20(1).pdf"
---

Vård- och omsorgsförvaltningen
Dokumentet är beslutat av: Verksamhetschef övrig OF
Dokumentet beslutades den: 2024-01-30

---

Dokumentet gäller tills vidare
Dokumentet uppdaterat den: 2025-08-11
Dokumentansvarig är: Verksamhetsutvecklare LSS-gruppbostad, övrig of samt vård-och omsorgsboende

1/5
# RUTIN
Riskbedömning för den enskilde och
Skydds- och begränsningsåtgärder
## Inledning
Denna rutin beskriver hur vi identifierar och hanterar risker inom vård och
omsorg, med fokus på skydds- och begränsningsåtgärder. Syftet är att skapa
en trygg miljö och förebygga skador för både brukare och medarbetare.
Skydds- och begränsningsåtgärder ska bara användas när det är absolut
nödvändigt. Riskbedömningen hjälper oss att säkerställa att åtgärderna är
lagliga, lämpliga och respekterar individens rätt till självbestämmande och
integritet. Rutinen gäller för medarbetare inom LSS- grupp och
servicebostad, servicehus (SoL), dagverksamhet (SoL) samt vård- och
omsorgsboende (SoL) och utgår från riktlinjen för skyddsåtgärder.
## Roller och ansvar
Medarbetare ansvarar för att
➢ ”riskbedömning utifrån den enskilde” finns för varje brukare
➢ löpande dokumentera kring skyddsåtgärd samtycken och iakttagna
förändringar
➢ uppdatera riskbedömningar
➢ säkerställa att åtgärder fungerar och att brukaren ger samtycke

Enhetschef ansvarar för att:
➢ bedöma vem som blir huvudansvarig för skyddsåtgärd
➢ sammankalla berörda deltagare inför riskbedömning av skyddsåtgärd
➢ säkerställa att samtycken finns dokumenterat
➢ säkerställa att dokumentation kring skyddsåtgärder görs
## Utförande
Riskbedömningsmallar riskbedömning utifrån den enskilde (steg 1) och
riskbedömning av skyddsåtgärd (steg 2) finns i Lifecare digitalt enligt bilaga 1.
Riskmatris finns bifogat som bilaga 2.
Riskbedömning utifrån den enskilde (steg 1)
- Obligatoriskt att upprätta riskbedömning utifrån den enskilde i
Lifecare, se bilaga 1. Denna ska genomföras vid inflyttning/ny
brukare.
- De åtgärder som beslutas får inte vara begränsande.

2/5
- Stödperson/kontaktperson/ fast omsorgskontakt ansvarar för att
uppdatera riskbedömningen minst 1 gång/år eller vid behov genom
att trycka på ändra i befintlig riskbedömning.
- Vid upprättande eller uppdatering skrivs en anteckning under
Riskbedömning/Skyddsåtgärder som ska innehålla:
 Information om beslut som har tagits utifrån riskbedömning
(ställningstagande)
 Brukarens delaktighet i beslutade åtgärder
 Hänvisning till utförd riskbedömning.

Om en brukare redan har skyddsåtgärder från hälso- och sjukvården ska
dessa förtydligas under riskbedömningen under rubriken Övriga
kommentarer och i genomförandeplanen.
1. Skriv vilka skyddsåtgärder som finns och om möjligt vem som
beslutat om den
2. Beskriv utförandet under rätt livsområde i genomförandeplanen och
hänvisa till riskbedömningen och att det är en extern skyddsåtgärd.
Riskbedömning av skyddsåtgärd (steg 2)
Om en begränsande åtgärd behöver prövas som skyddsåtgärd ska
enhetschefen informeras. Enhetschefen bedömer om åtgärden faller under
SoL/LSS eller HSL och utser huvudansvarig för riskbedömningen. Inför
diskussion om skyddsåtgärder ska ett samtycke från brukaren dokumenteras
under rubriken: Riskbedömning/Skyddsåtgärder.
Skyddsåtgärder som beslutas av utförarverksamheten:
- Enhetschef är huvudansvarig och sammankallar berörda att upprätta
en riskbedömning av skyddsåtgärd i Life Care (se bilaga 1).
- Vid upprättande skrivs alltid en anteckning under
Riskbedömning/Skyddsåtgärder som ska innehålla:
o beslut om skyddsåtgärd och brukarens samtycke
o Hänvisning till genomförd riskbedömning
o Hänvisning till genomförandeplan för utförande
- Stödperson ansvarar för att i brukarens genomförandeplan tydliggöra
hur brukaren vid varje tillfälle vill ge sitt samtycke till beslutad
skyddsåtgärd (tex muntligt/ presumerande/ inte uttryck någon
motvilja över förslaget).
- Dokumentation sker löpande under rubriken Riskbedömning/
Skyddsåtgärder, tex iakttagna förändringar och uppföljning av hur
skyddsåtgärden fungerar.
- Stödperson/kontaktperson/ omsorgskontakt ansvarar för att
uppdatering görs minst var 6:e månad eller vid behov genom att
trycka på ändra i befintlig riskbedömning. Skriv en anteckning och
hänvisa till den uppdaterade riskbedömningen.

3/5
Skyddsåtgärder som beslutas av kommunens hälso- och
sjukvård
Om en skyddsåtgärd rör hälso- och sjukvården, till exempel sänggrind,
brickbord, sele eller bälte, ska legitimerad vårdpersonal sammankalla
berörda personer för riskbedömning av skyddsåtgärd.

1. Vid uppmärksammat behov av en hälso- och sjukvårds skyddsåtgärd
skickas en vårdbegäran i Lifecare.
2. Beslut om skyddsåtgärd kommuniceras till utförare genom ett HSL-
uppdrag i Lifecare.
3. Uppföljning sker av legitimerad personal.
4. I genomförandeplanen skriv: “Se HSL-uppdrag för utförandet och
samtycke av skyddsåtgärden”.
5. I HSL-uppdraget ska det tydligt framgå hur/när dokumentationen av
beslutade skyddsåtgärder ska ske.

Daglig och löpande uppföljning
Omsorgspersonal som deltar i den dagliga omvårdnaden ansvarar för att
regelbundet kontrollera att åtgärder fungerar som de ska. Denna uppföljning
innebär att:
- säkerställa att åtgärder fungerar och att brukaren ger samtycke enligt
genomförandeplan. Samtycket behöver inte dokumenteras i social
journal.
- dokumentera då brukaren inte samtycker under rubriken
Riskbedömning/Skyddsåtgärder.
- riskbedömning uppdateras vid behov av huvudansvarig, tex om
risken som ledde till skyddsåtgärden förändras
- informera enhetschef om en åtgärd anses vara begränsande.
Om en skyddsåtgärd kopplad till kommunal eller extern hälso-och sjukvård
behöver omvärderas, ska huvudansvarig kontaktas. Dokumentera
observationer samt att kontakt har tagits genom en anteckning under
Riskbedömning/Skyddsåtgärder.
Systematiskt kvalitetsarbete
Enhetschef ansvarar för att redovisa antal riskbedömningar och
skyddsåtgärder som finns i verksamheten. Dessa redovisas i kommunens
kvalitetsledningssystem och skall endast innehålla de riskbedömningar och
skyddsåtgärder som genomförts av den egna verksamheten samt av
kommunens hälso- och sjukvård.

4/5
## BILAGA 1

1. Klicka på utförardokument och sedan lägg till.

2. Klicka på pilen.

3. Välj mall i menyn

4. Fyll i dokumentet och spara.

Vård- och omsorgsförvaltningen

## BILAGA 2