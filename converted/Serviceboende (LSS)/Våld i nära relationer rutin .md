---
title: "Våld i nära relationer rutin "
source_file: "Serviceboende (LSS)/V%C3%A5ld%20i%20n%C3%A4ra%20relationer%20rutin%20.pdf"
source_url: "https://botwebb.botkyrka.se/download/18.55472760197a1c29def744e/1750864601102/V%C3%A5ld%20i%20n%C3%A4ra%20relationer%20rutin%20.pdf"
---

Vård- och omsorgsförvaltningen
Dokumentet är beslutat av: Verksamhetschef Hemtjänst
Dokumentet beslutades den: 2023-02-22

---

Dokumentet uppdaterat: 2025-06-25
Dokumentansvarig är: Verksamhetsutvecklare SoL-LSS vård och omsorg

1/6
# RUTIN
Våld i nära relation- rutin

## Inledning
Denna rutin bygger på riktlinjen “Våld i nära relation” och gäller för alla
medarbetare inom vård- och omsorgsförvaltningen i Botkyrka Kommun.

Syftet med rutinen är att:
- Öka medvetenheten om våld i nära relationer
- Ge stöd i hur man kan upptäcka tecken på våld
- Vägleda i hur man informerar och agerar vid misstanke om att en
brukare är utsatt

Vård och omsorgsförvaltningen erbjuder inte egna insatser direkt till
personer som är utsatta för våld eller till våldsutövare. Därför är det viktigt
att, efter att brukaren gett sitt samtycke, samverka med Socialförvaltningen.
På så sätt kan vi tillsammans ge det bästa möjliga stödet till personer som
har erfarenhet av våld i nära relationer.

## Roller och ansvar
- Enhetschef - ansvarar för att rutinen är känd, väl implementerad och
följs av medarbetare.
- Medarbetare - ansvarar för att följa och arbeta enligt rutin och att
uppmärksamma enhetschef om det finns oklarheter eller svårigheter
att följa rutin.

## Område
Att uppmärksamma och rapportera våld i nära relation.

## Utförande
Att fråga om våld
När man ställer frågor om våld, är det viktigt att tänka på hur och i vilken
situation frågorna ställs. Medarbetaren som ställer frågorna behöver skapa
förtroende och se till att samtalet sker i en trygg miljö för den som ska
svara. Det är också avgörande att en eventuell förövare inte är närvarande
under samtalet.

Många som utsätts för våld ser inte sig själva som våldsutsatta. De kanske
inte tänker på det som de varit med om som misshandel, övergrepp eller
våldtäkt. Därför är det viktigt att använda tydliga och konkreta ord när du
frågar, till exempel “Har du blivit slagen?” eller “Har någon knuffat dig?”

2/6
Exempel på direkta frågor om våld:

-
Har någon slagit, sparkat, skrämt dig eller gjort dig illa?
-
Jag ser att du har ett blåmärke på armen, hur fick du det?
-
Jag undrar lite, är det något som har hänt dig?
-
Har det hänt att du känt dig rädd för någon?
-
Känner du dig trygg där du bor nu?
-
Känner du dig säker med din partner/dina närstående?

## Dokumentation
Informera brukaren om att verksamheten har en skyldighet att dokumentera.
Dokumentera både händelse och vilken information som lämnats till
brukaren i journalen. Dokumentera så detaljerat som möjligt.

Identifiera, informera och hänvisa
Medarbetarna ska kunna identifiera och våga fråga, informera om det stöd
och den hjälp som finns att få samt kunna hänvisa till rätt hjälp/agera när en
brukare är utsatt för våld i nära relation.

Identifiera
Om du misstänker att allt inte står rätt till, våga fråga!
Samtala alltid om detta i enrum. Ställ tydliga frågor om våldet.
Lyssna och ge utrymme. Ifrågasätt eller skuldbelägg inte.

Informera
Visa att du tar det som personen berättar på allvar och berätta att det finns
hjälp och stöd att få. Tala om att personen har möjlighet att anmäla det brott
hen utsatts för bistånds-/LSS-handläggare så att brukaren kan få stöd.

Informera också om vilken hjälp som socialförvaltningen kan erbjuda.
Hjälpen bedöms utifrån personens behov och kan till exempel vara:

- Skyddat boende
- Tillfälligt boende på vandrarhem eller hotell
- Kontaktperson
- Stöd både till den som utsatts för våld och till den som har utövat
våld
- Samtalsstöd i upp till sex månader med möjlighet till samtal varje
vecka om personen vill.

Hänvisa/agera
Meddela alltid ansvarig enhetschef. Enhetschef och medarbetare gör en
handlingsplan tillsammans. Den våldsutsatta personen bör vara delaktig i
utformningen av handlingsplaner och insatser.

3/6
Att identifiera och bemöta våld
Förnekat våld
Det är vanligt att en våldsutsatt brukare förnekar våld vid första frågan och
det är därför viktigt att fortsätta fråga och erbjuda stöd och hjälp. Informera
om vad det finns för alternativ till stöd och hjälp. Vid misstanke om våld ska
enhetschef informeras.

Bekräftat våld
När brukaren bekräftar våld är det viktigt att bekräfta att man förstått,
upprepa vad brukaren har sagt så att du uppfattat rätt. Den som upptäckt
våld ska informera enhetschef.

Vid akut pågående fysiskt eller sexuellt våld
Vid akut pågående fysiskt eller sexuellt våld, ring 112.
Den som misstänker eller upptäcker ska informera enhetschef. Enhetschef
kallar de medarbetare som känner brukaren väl för planering av fortsatt
hantering.

Om den enskilde samtycker
Rapportera till biståndshandläggare och erbjud den enskilde hjälpen att ta
kontakt med Mottagning för våld i nära relation på socialförvaltningen.

Om den enskilde inte samtycker
Fortsätt att motivera den enskilde att ta emot stöd och hjälp. Om den
enskilde inte samtycker till kontakten kan du ändå ringa och rådfråga en
utredare utan att lämna ut några personuppgifter.

Orosanmälan
Vid oro för att en brukare far illa kan en orosanmälan behöva göras.

- Orosanmälan för vuxen (över 18 år)
Används när du känner oro för en vuxen persons situation.
- Orosanmälan för barn och unga (under 18 år)
Vid oro för att ett barn eller en ungdom far illa är vi skyldiga att
göra en orosanmälan till utredningsenheten för barn och unga på
socialförvaltningen. En sådan anmälan ska göras i samråd med
enhetschefen.

4/6
Bilaga 1: Handlingsplan för medarbetare
vid våld i nära relation

1. Identifiera
Var uppmärksam på tecken på våld, t.ex. blåmärken, oro, förändrat
beteende eller rädsla inför närstående.
Samtala alltid i enrum – en eventuell våldsutövare får aldrig vara
närvarande.
Ställ konkreta och direkta frågor som: 'Har någon slagit eller gjort dig illa?',
'Känner du dig trygg där du bor?'.
Lyssna utan att döma eller ifrågasätta. Visa empati och respekt.
2. Dokumentera
Informera brukaren om verksamhetens dokumentationsplikt.
Dokumentera i journal: vad som sagts, vad du sett, och vilken information
som lämnats till brukaren.
3. Informera
Bekräfta att du tar informationen på allvar och att hjälp finns att få.
Informera om möjligheten för brukaren att göra polisanmälan.
Be om samtycke att kontakta bistånds-/LSS-handläggare.
Informera om att socialförvaltningen kan erbjuda hjälp utifrån individuellt
behov.
4. Hänvisa och agera
Informera alltid ansvarig chef i tjänst.
Medarbetare och chef gör en gemensam handlingsplan.
Vid behov medverka till hjälp med kontakt med Mottagning våld i nära
relation.
5. Vid akut pågående våld
Ring 112 direkt vid pågående fysiskt eller sexuellt våld eller hot.
Använd personlarm om det finns tillgängligt.
Informera ansvarig chef och delta i efterföljande planering.
6. Vid samtycke
Rapportera till bistånds-/LSS-handläggare.
Erbjud hjälp med kontakt till Mottagning våld i nära relation.
Erbjud brukaren stöd att göra polisanmälan om brukaren vill anmäla.

5/6
Efter kontorstid – erbjud hjälp att kontakta socialjouren.
7. Vid uteblivet samtycke
Fortsätt motivera brukaren att ta emot hjälp.
Vid oro – kontakta Mottagningen för våld i nära relation utan att lämna
personuppgifter för råd framåt.
Vid oro för barn – gör orosanmälan i samråd med chef.
8. Övriga viktiga åtgärder
Dokumentera allt i Lifecare.
Ta med kollega vid hembesök/samtal om det bedöms lämpligt.
Använd tolk vid behov.
Följ upp ärendet tillsammans med chef.
Bedöm i samråd med chef om Lex Sarah-rapportering eller polisanmälan
ska göras.

6/6
Bilaga 2: Bedömningsstöd

Källa: FREDA-KORTFRÅGOR (socialstyrelsen.se)