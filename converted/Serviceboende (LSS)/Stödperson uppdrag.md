---
title: "Stödperson uppdrag"
source_file: "Serviceboende (LSS)/St%C3%B6dperson%20uppdrag.pdf"
source_url: "https://botwebb.botkyrka.se/download/18.74c5255418f378ff5e87c4e/1714733209578/St%C3%B6dperson%20uppdrag.pdf"
---

Vård- och omsorgsförvaltningen
Dokumentet är beslutat av: Verksamhetschef övrig omsorgsförvaltning
Dokumentet beslutades den: 2024-04-25

---

Dokumentet gäller tillsvidare
Uppdaterat:
Dokumentansvarig är: Verksamhetsutvecklare övrig omsorgsförvaltning och gruppbostad LSS

1/3
# RUTIN
Stödperson uppdrag
## Inledning
För varje enskild brukare ska det utses en stödperson. Denne ska genom
regelbundna kontakter med brukaren, anhöriga och eventuell god man
skaffa sig goda kunskaper om den enskildes vardagsliv, behov av service,
omvårdnad, omsorg och önskemål. Detta för att brukaren skall känna
trygghet och delaktighet samt för att skapa kontinuitet.
Syftet med denna rutin är att tydliggöra vad som ingår i uppdraget
stödperson och utgår från Botkyrkas uppdragsbeskrivning för grupp- och
servicebostad.
## Roller och ansvar
Enhetschef ansvarar för att
➢ alla brukare har en utsedd stödperson och att denne är införstådd med
vad uppdraget innebär och har förutsättningar att utföra sitt uppdrag
professionellt.
➢ delegera stödpersonsuppdraget vid längre frånvaro av ordinarie
stödperson.

Stödperson ansvarar för att
➢ vara införstådd i- och följa sitt uppdrag. Stödpersonen är den som har ett
övergripande ansvar för brukaren i verksamheten.
➢ förmedla information samt vid behov delegera uppgifter till kollegor.

## Område
Stödperson uppdraget

2/3
## Utförande
Utse stödperson
Vid första mötet med brukaren ska denne informeras om vem som är
stödperson samt rätten till att byta stödperson. Om brukaren önskar byta
stödperson ska enhetschef se till att så långt det är möjligt tillgodose
önskemålet.
Om byte av stödperson sker på grund av förändringar verksamheten så ska
enhetschefen se till brukarens bästa då man utser en ny person för
uppdraget.
För att säkerställa överlämningen ska rutin för Byte av stödperson följas.
Stödpersonens Uppdrag:
Stödpersonen har helhetsansvaret för brukaren som man är stödperson för
vilket innebär att:
- Skriva och uppdatera genomförandeplan tillsammans med brukaren eller
i högsta möjliga mån göra hen delaktig i detta arbete.
- Bevaka brukarens intressen, önskemål och behov. Förmedla information
vidare samt vid behov delegera uppgifter till övriga i personalgruppen
och till anhöriga/gode män med flera
- Inhämta samtycken om behov finns samt säkerställa att de är aktuella
- Ansvara för att hålla god kontakt och samverka med olika
personer/institutioner som har betydelse för brukaren, till exempel
anhöriga/gode män, daglig verksamhet, kamrater (om det behövs),
eventuella kontaktpersoner och ledsagare, läkare, hjälpmedelscentralen,
färdtjänst, habiliteringscenter, biståndshandläggare, tandläkare.
- Hjälpa brukaren att ta kontakt med biståndshandläggaren vid behov
- Ha koll på förändringar i behov och önskemål.
- Ansvara för att tillsammans med brukaren planera, upprätta och följa
upp genomförandeplanen samt se till att planen är aktuell.
- Uppdatera checklista för riskbedömning av arbetsmiljö utifrån individ
minst en gång per år. Vid behov tillsammans med chef upprätta en
handlingsplan.
- Följa riktlinjen om riskbedömning och skyddsåtgärder. När någon
bedömer att det finns risk att brukaren kan skada sig ska en

3/3
riskbedömning genomföras och tas upp på möte där alla i teamet som
arbetar nära brukaren deltar.
- Ha koll på den sociala journalen och se till att det månatligen görs
anteckningar. Fånga upp eventuella avvikelser och att de
uppmärksammas samt åtgärdas.
- Deltaga på eventuella andra möten kring brukaren exempelvis
habiliteringsplan eller individuell plan.
- Om nödvändigt se till att hålla kollegor uppdaterade om brukarens
situation.
- Stötta och hjälpa övriga kollegor utifrån de behov och önskemål
brukaren uttryckt i genomförandeplanen.
- Om så behövs ha hand om- och redovisa brukarens privata medel i form
av fickpengar enligt rutin.
- Hålla sin kompetens uppdaterad kring den funktionsnedsättning (ex.
stroke, afasi, asperger, demens, mm) som brukaren har. Informera
övriga kollegor om ny och gammal kunskap kring detta.
- Se till att brukaren får tillgång till rätt hjälpmedel/stöd och att tolk bokas
in vid behov.
- Ha månadsuppföljning med brukaren och använda sig av
uppföljningsmallen. Uppföljningen dokumenteras i social journal och
kan medföra att genomförandeplanen behöver uppdateras eller att
biståndshandläggaren behöver kontaktas.

Jag har tagit del av denna arbetsbeskrivning och är införstådd med vad
uppdraget som stödperson innebär.
Underskrift:

Ort och datum:

Namnförtydligande:
_____________________________________________________________