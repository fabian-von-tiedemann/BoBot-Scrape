---
title: "Basala hygienrutiner service"
source_file: "Serviceboende (LSS)/Basala%20hygienrutiner%20service.pdf"
source_url: "https://botwebb.botkyrka.se/download/18.4c0b626c187082688015196/1679574634622/Basala%20hygienrutiner%20service.pdf"
---

Vård- och omsorgsförvaltningen
2023-01-01
Dokumentet är beslutat av: Enhetschef, Serviceboende
Dokumentet beslutades den: 2023-01-01

---

Dokumentet gäller tillsvidare
Dokumentansvarig är: Enhetschef, Serviceboende

1/3
# RUTIN
Följa basala hygienrutiner - rutin
Denna rutin följer SOFS 2015:10 (M och S) Basal hygien i vård och
omsorg, Vårdhygien Stockholms läns ”Basala hygienrutiner i vård och
omsorg” samt AFS 2005:1 Mikrobiologiska arbetsmiljörisker – smitta,
toxinpåverkan, överkänslighet.
## Roller och ansvar
Verksamhetschef – ansvarar för att rutin finns Enhetschef - ansvarar för att
rutinen är känd, väl implementerad och följs av medarbetare.
Medarbetare - ansvarar för att följa och arbeta enligt rutin och att
uppmärksamma enhetschef om det finns oklarheter eller svårigheter att följa
rutin.
## Område
Rutinen gäller för samtliga medarbetare som arbetar inom vård- och
omsorgsförvaltningen.
## Utförande
Vid arbetsmoment i vård- och omsorgsmiljö som innebär fysisk kontakt
med en boende, ytor eller föremål ska alltid basala hygienrutiner tillämpas i
situationer där det finns risk för överföring av smittämnen.

Syfte med basala hygienrutiner
Syftet med basala hygienrutiner är att förhindra smitta från brukare till
medarbetare och från medarbetare till brukare (direkt kontaktsmitta). Basala
hygienrutiner förebygger risken för smitta via medarbetares händer och
kläder eller via ytor och föremål (indirekt kontaktsmitta).

Medarbetare följer dessa anvisningar för att förhindra smitta

- Hel oskadad hud på händer och underarmar.
- Naglar är korta och fria från lack och konstgjorda material.
- Underarmar och händer hålls fria från armbandsur, smycken, bandage,
förband, stödskenor eller motsvarande.
- Arbetskläder har korta ärmar och slutar ovanför armbågen. 2/3
- Örhängen, andra smycken och övriga föremål inte hänger ner i arbetsfältet.

2/3
Detta ingår i basala hygienrutiner
- Arbetskläder
- Handdesinfektion
- Handtvätt
- Handskar
- Skyddskläder
- Stänkskydd
- Andningsskydd

Arbetskläder
- Ska i arbete nära den boende bestå av byxor och överdel och eller
klänning.
- Ska bytas dagligen och då de blivit våta eller synligt förorenade.
- Ska endast bäras i arbetet.
Om arbetet bedrivs på flera platser, får arbetskläder även bäras vid färd
mellan dessa platser.

- Ska förvaras åtskilda från privata kläder och smutsiga arbetskläder.
- Ska tvättas i minst 60°C.

Vårdgivaren ansvarar för att hela processen för hantering av tvätt inklusive
transport och förvaring görs på ett sätt så att arbetskläderna inte riskerar att
sprida smitta.

Handdesinfektion

- Använd alkoholbaserat handdesinfektionsmedel.
- Tag rikligt med handdesinfektion, ca 2-4 ml, och fördela överallt på
händerna, i handflatorna, på handryggarna och fingertopparna, runt alla
fingrar, tumgrepp och ca 15 cm upp på underarmarna.
- Gnid in handdesinfektionsmedlet tills det har dunstat och huden känns torr,
full effekt har då uppnåtts.
Handtvätt
- Tvätta händerna med flytande tvål och vatten.
- Torka ordentligt torrt med pappershandduk eller torkpapper.
- Desinfektera händerna direkt efter handtvätt.
- Använd handskar vid kontakt med, eller vid risk för kontakt med,
kroppsvätskor
- Handskar ska vara för engångsbruk och avsedda för ändamålet. Kasta
direkt efter användning.

3/3
Skyddskläder (vid uppenbar risk för smitta)
- Använd munskydd, engångsplastförkläde eller engångsskyddsrock vid
vård- och omsorgsmoment där det finns risk för att arbetskläderna kan
förorenas exempelvis vid kontakt med brukaren, dennes kroppsvätskor eller
annat biologiskt material (t ex hud och hudfragment) eller vid kontakt med
ytor eller föremål.
- Kasta skyddskläder direkt efter användning.

Utbildning
Medarbetare för utbildning i basala hygienrutiner en gång/år.
Utbildningen är digital och finns på Socialstyrelsens hemsida.

Direktlänk till registrering för utbildningen