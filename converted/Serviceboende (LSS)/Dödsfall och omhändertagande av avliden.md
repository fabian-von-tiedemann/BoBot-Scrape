---
title: "Dödsfall och omhändertagande av avliden"
source_file: "Serviceboende (LSS)/D%C3%B6dsfall%20och%20omh%C3%A4ndertagande%20av%20avliden.pdf"
source_url: "https://botwebb.botkyrka.se/download/18.22412c6419afceb05b034951/1765814021982/D%C3%B6dsfall%20och%20omh%C3%A4ndertagande%20av%20avliden.pdf"
---

Vård- och omsorgsförvaltningen
Dokumentet är beslutat av: Verksamhetschef LSS-gruppbostad
Dokumentet beslutades den: 2023-06-09

---

Dokumentet uppdaterat den: 2025-12-15
Dokumentansvarig är: Verksamhetsutvecklare Gruppbostad

1/3
# RUTIN
Dödsfall och omhändertagande av avliden
på grupp- och servicebostad

## Inledning
Det ställs stora krav på medarbetares förmåga att hantera situationen vid ett
dödsfall och att kunna förmedla empati och trygghet till
närstående.  Anpassa omhändertagandet till den avlidnes och de närståendes
önskemål och omhänderta den avlidne med värdighet. Mer information
finns att läsa Dödsfall och vård i livets slutskede - Vårdhandboken

Under kontorstid (08.00–16.00) ges stöd av enhetschef. Efter kontorstid
ges stöd av BE-jouren 08-53061160.

## Roller och ansvar
➢ Enhetschef ansvarar för att rutinen är känd
➢ Medarbetare i tjänst ansvarar för att följa rutin

## Område
Medarbetares agerande i samband med att en boende avlider eller hittas
avliden.

## Utförande
Förväntat dödsfall
1. kontakta tjänstgörande sjuksköterska.
2. tjänstgörande sjuksköterska kontaktar ansvarig läkare.
3. medarbetare ringer ansvarig enhetschef för information och råd och
stöd.
4. om enhetschef ej är tillgänglig ta hjälp av kollegor.
5. Efter kontorstid ges stöd av BE-jouren
6. ansvarig sjuksköterska eller läkare informerar närstående.
7. personal dokumenterar vad som hänt i social journal.

Oväntat dödsfall
Ett dödsfall som inte har kunnat förutsägas baserat på patientens
hälsotillstånd räknas som oväntat. Sjuksköterska meddelar läkare om
dödsfallet som ska fastställa detta på plats. Följ rutinen för förväntat
dödsfall.

2/3

Onaturligt dödsfall med eller utan misstanke om brott
Säkerställ situationen:
Om det finns någon osäkerhet om personen är avliden, kontrollera om
personen visar tecken på liv (andas, puls etc.). Om det är uppenbart att
personen är avliden, rör inte kroppen eller omgivningen för att undvika att
störa en potentiell brottsplats.

1. Kontakta sjukvården genom att ringa SOS- Alarm på telefonnummer
112. Informera om:
o Din roll som stödassistent
o Att personen verkar vara avliden.
o Personens kända hälsotillstånd, om relevant.
o Svara på larmoperatörens frågor och följ instruktioner.

2. medarbetarna rör ingenting och går ut ur den enskildes lägenhet tills
sjukvårdpersonal eller polis kommer.
3. kontakta enhetschef så snart som möjligt och rapportera situationen
och för råd och stöd.
4. om enhetschef ej är tillgänglig ta hjälp av kollegor.
5. läkare eller polis ansvarar för att informera närstående.
6. Personal dokumenterar vad som hänt i social journal

Behandla situationen med respekt för den avlidne och deras anhöriga. Följ
sekretesslagen (Offentlighets- och sekretesslagen eller Socialtjänstlagen)
och dela inte information om händelsen utöver vad som krävs enligt ditt
uppdrag.
Omhändertagande av den avlidne
Vid omhändertagandet tar medarbetarna hänsyn till den avlidnes och
närståendes uttalade önskemål och religion vilket bör framgå av
genomförandeplanen. Närstående erbjuds att hjälpa till med
omhändertagandet.
Läkaren ansvarar för att se till att transport sker av den avlidne till något av
regionernas bårhus i väntan på fortsatt omhändertagande inför gravsättning.
Omhändertagandet av den avlidne innebär att:
- Kroppen läggs tillrätta på rygg.
- Eventuella främmande föremål som kateter, medicinska plåster,
subkutana infarter eller annan medicinskt eller medicinteknisk
produkt avlägsnas av sjuksköterska.
- Den avlidne tvättas och kammas och förses med nytt
inkontinensskydd.
- Den avlidne kläs i privata kläder. Hänsyn tas till önskemål från den
boende eller närstående om särskilda kläder.

3/3
- Bädda rent och lägg ett underlakan under kroppen och ett överlakan
ovanpå den avlidne (upp till midja eller armbågar). Släta till lakan
och bädda fint.
- Placera den avlidne på ett så värdigt sätt som möjligt, så att den ser
fridfull ut inför eventuellt besök av närstående och visning. Städa
upp i rummet och avlägsna eventuella sjukvårdsmaterial och
hjälpmedel från rummet.
- Samla ihop den avlidnes tillhörigheter.
- Sjuksköterska kontrollerar identitet och märker upp med ID-band
Visning
Vid eventuell visning, informera alltid den närstående vem som ska besöka.
Detta för att säkerställa att ingen obehörig går in till den avlidne.
Begravningsbyrå samt transport av avliden
•
Medarbetare får inte påverka närståendes val av begravningsbyrå. Om
närstående frågar ska medarbetare inte hänvisa till specifik
begravningsbyrå.
•
Sjuksköterska ansvarar för att beställa transport av den avlidne. Om
kistläggning och/eller hämtning ska ske i den avlidnes hem ska
närstående så snart som möjligt kontakta den begravningsbyrå som de
tänker anförtro begravningsuppdraget.
Kommunens ansvar
Kommunens ansvar för den avlidne upphör när den avlidna har
hämtats av transportör eller överlämnas till
begravningsentreprenör. När detta skett ska stödassistent låsa
den avlidnes lägenhet och verksamheten ska följa rutinen för
Hantering av dödsbo.
Reflektion efter dödsfallet
Reflektion efter ett dödsfall kan kännas värdefullt, både inom arbetsgruppen
och med de andra boende på enheten. Medarbetarna anordnar en
minnesstund på enheten. En reflektion i arbetsgruppen kan initieras av vem
som helst i teamet där medarbetare, legitimerad personal och enhetschefer
kan delta.

.