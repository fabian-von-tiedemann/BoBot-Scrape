---
title: "Brukare öppnar inte dörren saknas eller har avvikit"
source_file: "Serviceboende (LSS)/Brukare%20%C3%B6ppnar%20inte%20d%C3%B6rren%20saknas%20eller%20har%20avvikit.pdf"
source_url: "https://botwebb.botkyrka.se/download/18.5c61e120194b105c7da1310/1765782865196/Brukare%20%C3%B6ppnar%20inte%20d%C3%B6rren%20saknas%20eller%20har%20avvikit.pdf"
---

Vård- och omsorgsförvaltningen
Dokumentet är beslutat av: Verksamhetschef LSS-gruppbostad
Dokumentet beslutades den: 2023-04-26

---

Dokumentet gäller tillsvidare
Dokumentet uppdaterat: 2025-12-15
Dokumentansvarig är: Verksamhetsutvecklare LSS-gruppbostad

1/2
# RUTIN
Brukare öppnar inte dörren, saknas eller
har avvikit vid insats
## Inledning
Denna rutin finns för att säkerställa att alla stödassistenter inom LSS-
gruppbostad och servicebostad vet hur de ska gå till väga i de fall en brukare
saknas eller inte är hemma när insats ska ges.
Rutinen gäller dygnet runt. Under kontorstid (08.00–16.00) ges stöd av chef.
Efter kontorstid ges stöd av BE-jouren 08-53061160.
## Roller och ansvar
Stödassistent på plats ansvarar för att
➢ göra sitt yttersta för att finna brukaren enligt denna rutin
➢ ta hjälp av kollegor och enhetschef.

Enhetschef ansvarar för att
➢ Rutin är känd och implementerad
➢ Vägleda och stötta medarbetare
➢ Bedöma situationen och utifrån det avgöra vem som kontaktar
närstående samt polis.
## Område
Hantera situation då brukaren saknas eller avvikit vid insats
## Utförande
Lagen om stöd och service till vissa funktionshindrade (LSS) innehåller
inga specifika tidsgränser för hur länge en brukare får vara borta från en
gruppbostad/servicebostad innan åtgärder ska vidtas. Hur snabbt man ska
börja leta efter en brukare på en gruppbostad/servicebostad kan bero på
olika faktorer, inklusive brukarens individuella behov och riskfaktorer.
Generellt sett bör du som medarbetare agera snabbt om en brukare saknas,
särskilt om brukaren har kognitiva eller fysiska funktionsnedsättningar som
gör dem sårbara.
1. Kontrollera befintlig dokumentation i Life Care om det finns
notering om att brukaren inte ska vara hemma.

2/2
2. Varje enskild brukare ska i sin genomförandeplan under känsla av
otrygghet ha det dokumenterat hur hen önskar att stödassistent ska
agera om hen inte öppnar dörren, följ de instruktioner som står
dokumenterade. Ett samtycke ska finnas skrivet om att brukaren
godkänt överenskommelse om att gå in med nyckel.

3. Informera vid behov enhetschef för stöd, om enhetschef inte är
tillgänglig ta hjälp av kollegor.

4. Dokumentera i social journal de insatser du gjort för att få tag på
brukaren och vad det har lett till.

5. Eventuellt skriva en avvikelserapport

Vid misstanke om överhängande fara för liv eller hälsa
Nödrätt kan åberopas i situationer där det är nödvändigt att bryta mot lagen
för att avvärja en omedelbar och allvarlig fara. Om någon inte öppnar dörren
och/eller det finns en överhängande fara för liv eller hälsa, kan nödrätt
användas för att rättfärdiga att man bryter sig in. Detta regleras i
brottsbalken paragraf 24.
För stöd: Kontorstid (08.00–16.00) ges stöd av chef. Övrig tid ges stöd av
BE-jouren 08-53061160.

- Gå in med en huvudnyckel eller extranyckel, gå alltid in till brukaren
tillsammans med en kollega.
- Kontrollera omgående närliggande lokaler och närområdet.
- Meddela anhörig och/eller godman
- Dokumentera löpande med klockslag i social journal om ni inte
kommer åt dokumentationssystemet Life Care informera enhetschef
löpande.
- Kontaktar polisen, 114 14 för att anmäla personen saknad. Ge
information om vad som hänt, ta fram ett fotografi.
- Dokumentera förloppet i social journal.
- Skriv en avvikelserapport