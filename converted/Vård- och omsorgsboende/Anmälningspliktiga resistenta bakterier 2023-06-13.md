---
title: "Anmälningspliktiga resistenta bakterier 2023-06-13"
source_file: "Vård- och omsorgsboende/Anm%C3%A4lningspliktiga%20resistenta%20bakterier%202023-06-13.pdf"
source_url: "https://botwebb.botkyrka.se/download/18.14dbdabf188ba20c9753634e/1711012208217/Anm%C3%A4lningspliktiga%20resistenta%20bakterier%202023-06-13.pdf"
---

Vård- och omsorgsförvaltningen
Dokumentet är beslutat av: verksamhetschef Jennifer Holm
Dokumentet beslutades den: 2023-06-13

---

Dokumentet gäller tillsvidare
Dokumentet ersätter: ny rutin
Dokumentansvarig är: verksamhetsutvecklare Elisabet Hedin Ribeiro

1/3
# RUTIN
Anmälningspliktiga resistenta bakterier –
rutin
## Inledning
Rutin följer Vårdgivarguidens rekommendationer. Syftet med rutinen är att
förtydliga vad som gäller och hur omsorgspersonal ska agera när det
förekommer anmälningspliktiga resistenta bakterier på vård- och
omsorgsboende.
## Roller och ansvar
Verksamhetschef – ansvarar för att rutin finns.
Enhetschef - ansvarar för att rutinen är känd, väl implementerad och följs av
medarbetare.
Medarbetare - ansvarar för att följa och arbeta enligt rutin och att
uppmärksamma enhetschef om det finns oklarheter eller svårigheter att följa
rutin.
## Område
Rutinen gäller medarbetare på samtliga vård- och omsorgsboende inom
Botkyrka kommun.
## Utförande
Med anmälningspliktiga resistenta bakterier (ARB) avses MRSA, VRE,
ESBLcarba- och ESBL-bildande Enterobacterales. Man kan bära på
bakterierna utan att ha symtom, så kallat bärarskap. Bakterierna kan
upptäckas vid screening, när man tar prov för bakterierna på en person som
inte har några symtom, eller vid smittspårning. Bakterierna kan även orsaka
symptomgivande infektioner.
När kan en boende provtas för en
anmälningspliktig resistent bakterie?
En boende kan bli provtagen vid screening exempelvis när man byter
vårdform eller vid misstanke om smitta vid exempelvis sårinfektion.

Screening för MRSA görs oftast från svalg, näsa, perineum (området
framför analöppningen) och/eller eventuella sår/eksem/andra riskfaktorer.
Screening eller smittspårning för VRE, ESBL och/eller ESBLcarba vid

2/3
screening eller smittspårning görs det oftast från avföring, då bärarskapet
vanligen sitter i tarmen. För ESBLcarba tas ibland även prov från andra
ställen såsom sår.

Ett bärarskap kan även upptäckas vid en så kallad klinisk odling i samband
med en misstänkt infektion, t.ex. urinodling eller sårodling. Provtagning
görs oftast av sjuksköterska eller undersköterska och läkare ansvarar för
hantering av ev positiva provsvar.

Nyupptäckt bärarskap av en anmälningspliktig
resistent bakterie (ARB) hos en boende
Ett bärarskap, nyupptäckt eller redan känt, hos en boende inom vård- och
omsorgsboende föranleder inga specifika åtgärder.
Omsorgspersonal bör alltid sträva efter att arbeta för att förebygga
smittspridning och hålla god hygien oavsett om en boende är bärare av ARB
eller inte. Personal som arbetar inom äldreomsorg har skyldighet att följa
basala hygienrutiner enligt Socialstyrelsens föreskrifter (SOSFS 2015:10).
Föreskrifterna gäller i de situationer där personalen har fysisk kontakt med
boende och där risk för att smittämnen överförs finns.
Smittspårning inom äldreomsorg
Läkare kan besluta om att smittspårning ska ske och läkare ansvarar då för
att informera om hur det ska gå till. Enhetschef på enhet med smitta
ansvarar för att smittspårning genomförs.
Vid misstanke om pågående spridning av ARB kan Smittskydd Stockholm
kontaktas vid behov för diskussion Smittskydd Stockholm |
Vårdgivarguiden (vardgivarguiden.se).
Om smitta finns på enhet behöver medarbetare utan symptom på smitta inte
provtas.
Vårdhygieniska rutiner för att förhindra smittspridning
Rekommendationerna nedan kring basala hygienrutiner, gemensamma
utrymmen, tvätt och städ, samt mathantering gäller i vård- och
omsorgsboende oavsett om boende har känt bärarskap av
anmälningspliktiga resistenta bakterier eller inte.
Om rekommendationerna nedan följs behövs inga ytterligare specifika
rutiner och åtgärder vid känt bärarskap av ARB.

3/3
Basala hygienrutiner
Vård- och omsorgspersonal som arbetar inom äldreomsorg har skyldighet
att följa basala hygienrutiner enligt Socialstyrelsens föreskrifter (SOSFS
2015:10). Föreskrifterna gäller i de situationer där vård- och
omsorgspersonal har fysisk kontakt med brukare och där risk för att
smittämnen överförs finns.
Basala hygienrutiner ska alltid tillämpas oavsett om boende har ett känt
bärarskap av resistenta bakterier eller inte. För mer information vg se rutin
Följa basala hygienrutiner- rutin 230531.pdf (botkyrka.se).
Gemensamma utrymmen
En boende med konstaterat bärarskap av ARB kan vistas i gemensamma
utrymmen och delta i aktiviteter utan extra vårdhygieniska åtgärder om
följande punkter uppfylls:
•
Basala hygienrutiner efterlevs
•
Eventuella sår täcks med förband.
•
Om boende har diarré ska sjuksköterska konsulteras för
bedömning av smittsamhet och beteende.
•
Handhygien: boende ska instrueras och vid behov få stöd med
handhygien och handdesinfektion.
•
Städning: träningsutrustning, hjälpmedel och material som
används ska tåla alkoholbaserat ytdesinfektionsmedel med tensid
alternativt tvätt i 60° och torktrumling/torkning i torkskåp.
För mer information vg se PM 10 - Smittförebyggande vårdrutiner -
| gemensamt för alla enheter.pdf | Vårdgivarguiden (vardgivarguiden.se) |
|---|---|
Tvätthantering
Tvätthantering vid konstaterat bärarskap skiljer sig inte från annan
tvätthantering. Vid all hantering av smutsig tvätt används
engångsplastförkläde och engångshandskar. Mer information om hantering
av tvätt vg se Hantering av boendes tvätt - rutin 230523 ny.pdf (botkyrka.se)
Mathantering
Boende med konstaterad ARB ska inte hantera livsmedel som ska ätas av
annan än den boende själv. Undvik självservering. Mathantering ska följa
ska Livsmedelslagstiftningen och omsorgspersonal ska ha instruktioner och
utbildning i livsmedelshygien i rimlig proportion till det arbete som utförs.
Rengöring och desinfektion
För information om rengöring och desinfektion hänvisas till rengöring och
desinfektion av ytor i vårdmiljö, vg se Rengöring och desinfektion.pdf |
Vårdgivarguiden (vardgivarguiden.se)