---
title: "Rutin BPSD "
source_file: "Vård- och omsorgsboende/Rutin%20BPSD%20.pdf"
source_url: "https://botwebb.botkyrka.se/download/18.13925d36194d3342e867edc3/1740494209238/Rutin%20BPSD%20.pdf"
---

Vård- och omsorgsförvaltningen
Dokumentet är beslutat av: Verksamhetschef vård och omsorgsboende
Dokumentet beslutades den: 2025-02-20

---

Dokumentet gäller tills vidare
Dokumentet ersätter: Nytt dokument
Dokumentansvarig är: [verksamhetsutvecklare vård och omsorgsboende]

1/4
# RUTIN
Användning av kvalitetsregistret BPSD-registret
i Botkyrka kommuns samtliga vård-och
omsorgsboenden samt korttidsboende.
## Inledning
BPSD (Beteendemässiga och Psykiska Symtom vid Demenssjukdom)
drabbar cirka 90 % av personer med kognitiv sjukdom under
sjukdomsförloppet. Det är inte en sjukdom utan symtom som
vanföreställningar, hallucinationer, ångest, agitation, apati, hämningslöshet,
motorisk rastlöshet, sömnstörningar och mat- eller ätstörningar. BPSD är en
vanlig orsak till flytt till särskilt boende (SÄBO), med höga
samhällskostnader, men kan förebyggas och lindras.
## Roller och ansvar
BPSD-administratörer
Kallas de som gått en BPSD-administratörsutbildning på två och en halv
dag och hålls av certifierad utbildare i BPSD-registret. Som BPSD-
administratör får man inloggning till BPSD-registret och man är skyldig att
hålla sig uppdaterad och följa deras anvisningar. Roller och ansvar ser olika
ut beroende på yrkesroll.
Omsorgspersonalen roll
Arbetar närmast personen med sjukdom och uppmärksammar oftast
förändringar i måendet och rapporterar till HSL-personalen. Är de som
skriver in BPSD-registreringen i BPSD-registret, även läkemedelsdelen. I
Botkyrka kommun ska de även skriva ut registreringen som sedan ska finnas
på omsorgspersonalens expedition och sedan informera arbetskamraterna
om att en ny BPSD-registrering är gjord samt dokumentera Bemötande-och
kommunikationsplanen och fungerande åtgärder i Genomförandeplanen i
SoL-journalen. Ansvarar också för att sprida informationen till nyanställda
och vikarier.
Kontaktpersonens roll
Deltar vid registreringarna för sin vårdtagare och bör ha mest kännedom om
personens vanor och behov.
HSL-personalens roll

2/4
Sjuksköterska / Har omvårdnadsansvar och medicinska kunskapers som är
viktiga för att uppgifterna blir korrekta. Ska medverka i hela BPSD-
registreringen på Vård-och omsorgsboenden i Botkyrka kommun,
dokumentera i HSL-journalen och informera ansvarig läkare om att en
BPSD-registrering är gjord.
Arbetsterapeut / Har ingående kunskaper om kopplingen mellan aktivitet,
person, miljö och hur det påverkar hälsan.
Fysioterapeut / Har specifika kunskaper om människans förmåga att
uppfatta, kontrollera och använda sin kropp på ett optimalt sätt.
HSL-personalen kan skriva HSL-uppdrag på åtgärderna i BPSD-
registreringen eftersom alla åtgärder ska vara HSL-åtgärder.
Chefens roll
Ansvarar för att ge förutsättningar för arbetet, planera så att det finns tid och
följer upp att beslutade åtgärder följs. Ser till så att all personal informeras
om arbetet med BPSD-registret. Ska efterfråga och presentera resultat från
sin enhet, se till så att det finns tillräckligt med utbildade BPSD-
administratörer och be om stöd av certifierade utbildare/BPSD-registret vid
behov. Chefen är också den som ska avsluta / flytta BPSD-administratörer
på sin enhet. I Botkyrka är det chefen som ska föra ett register över sina
BPSD-administratörer och tillsammans med HSL-personal göra en
handlingsplan för sin egen enhet som ska uppdateras vid behov, den så
kallade ”Röda Handlingsplanen” som finns i det senaste materialet från
BPSD-registret.
Läkarens roll
Har det medicinska ansvaret för personen som vårdas. Viktigt att läkare är
informerad om att enheten arbetar med BPSD-registret och efterfrågar
resultat på individnivå.
## Område
Gäller alla vård och omsorgsboenden.

## Utförande
BPSD-registrering är en process där man i det multiprofessionella teamet
tar fram multiprofessionella vårdåtgärder genom att systematiskt arbeta med
1. OBSERVATION av BPSD genom en neuropsykiatrisk
skattningsskala -
2. ANALYS av tänkbara orsaker till BPSD -

3/4
3. ÅTGÄRDER som även ska innehålla en Bemötande-och
kommunikationsplan –
4. UTVÄRDERAR gör man genom att göra om HELA processen, om
och om igen.
Alla BPSD-registreringar ska vara väl förberedda, personcentrerade och
innehålla riktiga och kontrollerade uppgifter.
Vid inflyts på demensavdelning
En BPSD-registrering ska påbörjas inom en månad efter inflyttning.
Förberedelse inför BPSD-registrering
Informationsgivning
•
Information om registreringen ska ges både muntligt och skriftligt
till den som ska registreras.
•
Dokumentation av att informationen givits ska ske i HSL-journalen.
•
Informationsbroschyrer från BPSD-registret kan beställas/skrivas ut
och finns på olika språk.
•
Om personen inte själv kan svara ska personalen så långt det är
möjligt ta reda på personens inställning.
•
Registrering får inte ske om personen motsätter sig detta.
•
I Botkyrka kommuns boenden är sjuksköterskan ansvarig för att ge
informationen och följa upp detta.

Korrekt inmatning i BPSD-registret
•
Alla uppgifter som skrivs in ska vara kontrollerade och riktiga.
•
Teamet som deltar vid registreringen ska förbereda sig utifrån sin
yrkesroll.
Förberedelser inför registrering
I Botkyrkas vård- och omsorgsboenden används hjälpdokumentet
”Förberedelser inför BPSD-registrering”, som finns i de vita
pärmarna ”BPSD-administratorer”.
Förberedelser kan omfatta:
- Smärtskattning

4/4
- Mat- och vätskeregistrering
- Puls, blodtryck och blodsocker
- Beteendeschema
Planering och schemaläggning
•
Planerade tider för registrering ska finnas och meddelas till berörd
personal i förväg.
•
Enhetschefer ansvarar för schemaläggning och att all berörd
personal kan planera därefter.
•
Varje person med kognitiv sjukdom eller demenssjukdom har rätt till
en BPSD-registrering per år.
•
Vid varje registrering bestäms när nästa ska ske och det planeras in.
•
BPSD-registret rekommenderar fyra registreringar per år.
•
Registrering skall vid behov göras även under sommarmånaderna.

Efter en BPSD-registrering kan det vara en del att följa upp som inte hör
hemma i BPSD-registret, vilken respektive yrkesgrupp ansvarar för att göra.