---
title: "Rökning på vob och kortis"
source_file: "Vård- och omsorgsboende/R%C3%B6kning%20p%C3%A5%20vob%20och%20kortis.pdf"
source_url: "https://botwebb.botkyrka.se/download/18.46f3990e1884c6bfcffd9c/1684924547026/R%C3%B6kning%20p%C3%A5%20vob%20och%20kortis.pdf"
---

1/4
# SAMMANSTÄLLNING
/Vård- och omsorgsförvaltningen

/22-03-31/

Vad gäller för rökning på vård-
och omsorgsboenden och
kortis?
Synpunkt från medborgare om rökning på vård- och
omsorgsboende har kommit in. Här kan du läsa om vad
som gäller vid rökning och vård- och omsorgsboende och
kortis.
Underlag till svar
•
Botkyrka kommuns riktlinje ”Tobaksfri arbetsmiljö” Tobaksfri
arbetsmiljö – chefsstöd - Startsidan – Botwebb (botkyrka.se)
•
Socialtjänstlagen SoL Socialtjänstlag (2001:453) Svensk
författningssamling 2001:2001:453 t.o.m. SFS 2021:1314 -
Riksdagen, Socialstyrelsens nationella värdegrund Äldreomsorgens
nationella värdegrund – ett vägledningsmaterial (socialstyrelsen.se),
personcentrerad vård (Personcentrerad vård - Vårdhandboken
(vardhandboken.se)
•
Lag (2018:2088) om tobak och liknande produkter Lag (2018:2088)
om tobak och liknande produkter Svensk författningssamling
2018:2018:2088 t.o.m. SFS 2021:623 - Riksdagen
•
Folkhälsomyndighetern ”Rökfria miljöer med stöd av lagen” Rökfria
miljöer med stöd i lagen — Folkhälsomyndigheten
(folkhalsomyndigheten.se)
Stöd för att respektera den boendes val att röka
Socialstyrelsens nationella värdegrund - framhåller att äldreomsorgen ska
värna och respektera den enskilda personens rätt till privatliv och kroppslig
integritet, självbestämmande, delaktighet och individanpassning.
Socialtjänstlagen - understryker att omsorg om äldre ska inriktas på att äldre
personer får leva ett värdigt liv och känna välbefinnande.
Personcentrerad vård - framhåller att individen med vård- och
omsorgsbehov ska få vara i centrum, inkluderas i alla vårdbeslut och
processer och att det är viktigt att vara lyhörd för individens preferenser och
beakta delaktighet.

Dnr: /Ärendebeskrivning
2/4
Rökning inomhus på vård- och
omsorgsboenden
Allmänt rökförbud finns för lokaler avsedda för hälso- och sjukvård eller
service och vård (lag 2018:2088). Den egna lägenheten/rummet som boende
hyr (andrahandsavtal) på ett vård- och omsorgsboende är ett privat boende
och omfattas inte av det allmänna rökförbudet. Klausuler om rökförbud i
hyreskontrakt har inte stöd i lagen och är prövat endast en gång i rätten där
hyresvärden fick bakläxa.
Rökning inomhus i eget rum/egen lägenhet
Rökning är tillåtet på eget rum/lägenhet på vård- och omsorgsboende.
Juridiskt räknas rum/lgh på vob som privat boende och det finns inga lagar
om rökförbud i privata hem. Lagen om tobak och liknande produkter
undantar privata hem/rum från det rökförbud som finns för lokaler avsedda
för hälso- och sjukvård, lokaler avsedda för gemensamt bruk i inrättningar
med särskild service eller vård” (lag 2018:2088 om tobak och liknande
produkter).
Försök säkra upp att rök inte stör övriga boende
Om boende ska röka i eget rum/lgh måste ventilation, tätning etc vara så
pass ok att rökningen inte stör andra boende. Förslagsvis rökning med
stängd dörr ut mot korridor och gemenskapsutrymmen, fönster på glänt om
möjligt samt vid behov se över och byta/täta lister vid dörr/dörrkarm. Om
rökningen klassas som utöver normalt slitage kan hyresgäst (dödsbo)
behöva stå för sanering efter utflytt.
Rökning och syrgas
Om boende har syrgasbehandling bör rökning av säkerhetsskäl inte ske
i samma rum/lägenhet. Om boende med syrgasbehandling önskar röka
måste syrgas sättas av och hår, skägg, kläder och porösa material (kuddar,
filtar etc) kammas ut och skakas. Boende får sedan erbjudas att röka
utomhus.
Om en rökande boende bor granne med en boende som har syrgas kan
rökaren röka på sitt rum/lägenhet under förutsättning att grannens syrgas
hanteras på rätt sätt (grimma/mask inte ligga och flöda efter borttagande vg
se Att ge oxygen - Vårdhandboken (vardhandboken.se).
Rökning och kognitiv svikt
Om boende med demensdiagnos eller kognitiv svikt önskar röka bör en
riskbedömning ske. Möjliga åtgärder kan vara ökad tillsyn/rökstöd och
rökförkläde/skyddskläder.

Dnr: /Ärendebeskrivning
3/4
Rökning inomhus gemenskapsutrymmen
I inomhusområden för gemenskapsbruk är rökning förbjuden.
”Rökning är förbjudet i lokaler som är avsedda för hälso- och sjukvård, i
lokaler som är avsedda för gemensamt bruk i bostäder och inrättningar med
särskild service eller vård” (Lag 2018:2088 kap 6, paragraf 2). I proposition
om tobakslag 1992/93:185 förtydligas att det är inomhusmiljöer som avses
och ger exempel på lokaler: ” sällskapsrum, motionslokaler, andra typer av
samlingsrum, lokaler i servicehus, gruppbostäder för äldre och
handikappade samt behandlingshem”.
Undantag från rökförbud i gemenskapsutrymmen
Det finns möjlighet att tillåta rökning om det avsätts rökrum eller andra
utrymmen för rökning (lag 2018:2088 om tobak och liknande produkter 6
kap. 5 § ). Dock finns det ingen skyldighet att inrätta rökrum.
Det ges även möjlighet till avvikelser från rökförbudet utifrån särskilda skäl.
Särskilda skäl kan vara exempelvis stora, öppna utrymmen med god
ventilation (prop. Om tobakslag1992/93:185 s. 55).
Rökning inomhus på kortidsboende
Rökning är inte tillåtet på eget rum/lägenhet på kortis. Kortisboende
räknas som hälso- och sjukvårdsinrättning och boende på kortis räknas inte
som hyresgäster. Det gör att rum/lgh på kortis inte är privat hem och därmed
inte undantagen från rökförbudet.
Rökning inomhus gemenskapsutrymmen
I inomhusområden för gemenskapsbruk är rökning förbjuden.
”Rökning är förbjudet i lokaler som är avsedda för hälso- och sjukvård, i
lokaler som är avsedda för gemensamt bruk i bostäder och inrättningar med
särskild service eller vård” (Lag 2018:2088 kap 6, paragraf 2). I proposition
om tobakslag 1992/93:185 förtydligas att det är inomhusmiljöer som avses
och ger exempel på lokaler: ” sällskapsrum, motionslokaler, andra typer av
samlingsrum, lokaler i servicehus, gruppbostäder för äldre och
handikappade samt behandlingshem”.
Undantag från rökförbud i gemenskapsutrymmen
Det finns möjlighet att tillåta rökning om det avsätts rökrum eller andra
utrymmen för rökning (lag 2018:2088 om tobak och liknande produkter 6
kap. 5 § ). Dock finns det ingen skyldighet att inrätta rökrum.
Det ges även möjlighet till avvikelser från rökförbudet utifrån särskilda skäl.
Särskilda skäl kan vara exempelvis stora, öppna utrymmen med god
ventilation (prop. Om tobakslag1992/93:185 s. 55).

Dnr: /Ärendebeskrivning
4/4
Rökning utomhus på vård- och omsorgsboende
och kortis
Rökförbud utomhus gäller vid entréer till bl.a. sjukhus och
myndighetslokaler om allmänheten har tillträde till dem. Om en entré är
tillgänglig bara för exempelvis medarbetare omfattas den inte av
rökförbudet.
Gränserna för det rökfria området är till för att skydda personer som inte vill
eller bör utsättas för rök. Det ska vara möjligt för en person med ex allergi
att ta sig in i och ut ur en lokal eller ett utrymme där det råder rökförbud
utan att utsättas för rök eller utsläpp. I normalfallet bör rökförbudet
därför gälla inom ett par meters avstånd från entrén. Det rökfria
området måste också vara så pass stort att rök inte kommer in i lokalerna
eller utrymmena innanför entrén. (prop. 2017/18:156 s. 203).
Rökning och arbetsmiljö
Arbetsmiljöverket har tillsyn över att arbetstagare inte mot sin vilja utsätts
för tobaksrök eller utsläpp från tobaksliknande produkter. Botkyrka
kommuns personalutskott (PU) har tagit ställning för en tobaksfri
arbetsmiljö på kommunens samtliga verksamheter.
Åtgärder för att ge en god arbetsmiljö kan vara att de medarbetare som inte
vill utsättas för rök planeras till rökfria boende, att matcha rökande boende
med rökande medarbetare, användning av skyddskläder, förbättra
ventilation, involvera närstående att vara rökstöd vid besök eller att inrätta
särskilda rökrum. Om enheten inte har rökande medarbetare kanske det
finns en extratjänst som röker och kan ha rök och promenadstöd som en av
sina uppgifter.