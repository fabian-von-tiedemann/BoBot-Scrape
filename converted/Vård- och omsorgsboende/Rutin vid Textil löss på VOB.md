---
title: "Rutin vid Textil löss på VOB"
source_file: "Vård- och omsorgsboende/Rutin%20vid%20Textil%20l%C3%B6ss%20p%C3%A5%20VOB.pdf"
source_url: "https://botwebb.botkyrka.se/download/18.7f0cbe6b194d31bf9cc574e1/1739959533592/Rutin%20vid%20Textil%20l%C3%B6ss%20p%C3%A5%20VOB.pdf"
---

Vård- och omsorgsförvaltningen
Dokumentet är beslutat av: (Verksamhetschef vård och omsorgsboende)
Dokumentet beslutades den: [2025-02-19)

---

Dokumentet gäller tillsvidare
Dokumentet ersätter: NY dokoment
Dokumentansvarig är: [verksamhetsutvecklare vård och omsorg]

1/5
# RUTIN
Städning för klädlöss på vård och omsorgsboende
## Inledning
Denna rutin beskriver hur städning ska genomföras vid konstaterad eller
misstänkt förekomst av klädlöss på vård- och omsorgsboende. Syftet är att
säkerställa en effektiv sanering för att minimera smittspridning och skapa en
trygg och hygienisk miljö för både boende och personal.
## Roller och ansvar
Gäller alla vård och omsorgsboenden
## Område
Vad som skall göras vid fynd med löss i textilier hos en boende.
## Utförande
1. Förberedelser innan städning

För att säkerställa en effektiv och säker sanering av klädlöss behöver
följande material förberedas:
•
Skyddsutrustning: Skyddshandskar, förkläde, skoskydd, skydd för
håret och vid behov munskydd för att minimera kontakt med
smittade textilier och skydda mot eventuella allergiska reaktioner.
•
Rengöringsmedel: Desinfektionsmedel och rengöringsmedel för att
användas på samtliga hårda ytor.
•
Dammsugare: För att fånga upp löss och ägg.
•
Plastpåsar: Svarta sopsäckar för att samla smittade textilier.
•
Presentsnören i två färger för att knyta svarta sopsäckarna med:
o Röd: För att markera saker som ska slängas.
o Grön: För att markera saker som ska stå ute i kylan och
vädras.

2/5
•
Papper för avtorkning: Att användas för att torka av ytor och
därefter slängas.
•
Transportvagn: Använd en matvagn för att enkelt transportera de
tunga påsarna till avsedd plats.
2. Städning av boendets rum och omgivning

Innan städningen påbörjas är det viktigt att informera den boende om
situationen på ett lugnt och respektfullt sätt. Boenden ska informeras om att:
- Orsaken till städningen: Informera att klädlöss har upptäckts och
att det behöver göras en noggrann rengöring av rummet för att
säkerställa att de försvinner helt.

- Vad som kommer att göras: Alla textilier, inklusive kläder,
sängkläder och gardiner, kommer att tvättas omgående. Föremål
som inte kan tvättas men ska behållas kommer att vädras utomhus,
och sådant som ska kastas kommer att samlas ihop separat.

- Boendens roll under processen: Under städningen ska den boende
sitta kvar i sängen för att undvika spridning. När rummet är sanerat
ska den boende duscha, och efteråt får hen rena, nytvättade kläder.

- Vad som händer med boendens tillhörigheter: Den boende kan
själv avgöra vad som ska slängas, och anhöriga kommer att
informeras så att de vid behov kan hämta föremål. Påsar med
tillhörigheter som ska vädras märks tydligt och tas in igen efter
rekommenderad tid

3.Arbetsgång steg för steg

1. Sortering av textilier och föremål
•
Alla kläder, sängkläder, gardiner, kuddfodral, täcken och filtar
samlas i en svart sopsäck och skickas direkt till tvättstugan för
omgående tvätt i minst 60°C.
•
Allt föremål som inte går att tvätta men som den boende vill behålla
(exempelvis böcker, lampor, prydnadsföremål) packas i sopsäckar

3/5
för att vädras utomhus i minst 48 timmar i kyla. Dessa påsar försluts
med grönt presentsnöre för tydlig markering.
•
Föremål och textilier som ska slängas (trasiga eller oönskade) samlas
i sopsäckar och försluts med rött presentsnöre.
•
En personal lastar påsarna på en matvagn och rullar ut dem till
angiven plats utomhus:
o Påsar med gröna snören placeras tillsammans för vädring.
o Påsar med röda snören ställs på en separat plats för
avfallshantering. Informera anhöriga så att de komma och
slänga påsarna.
2. Rengöring och sanering
Textilier och mjuka ytor:
•
Alla madrasser, soffor, stolar och mattor dammsugs noggrant, med
särskild uppmärksamhet på veck, kanter och hörn där löss kan
gömma sig.
•
Sängramen, utrymmet under sängen och bakom möbler ska också
dammsugas.
•
Dammsugarpåsen kasseras omedelbart för att undvika återinfektion.
Hårda ytor:
•
Möbler, sängram, bord, lampor, dörrhandtag och andra ytor torkas
av med desinfektionsmedel.
•
Använd papper när ni torkar av för att undvika kontaminering.
Golv:
•
Golvet dammsugs noggrant och moppas därefter.
•
En separat moppsvamp används för varje rum för att förhindra
spridning mellan lägenheterna.

3. Duscha den boende
•
När textilier och föremål är undanröjda, ska den boende duscha
noggrant för att avlägsna eventuella löss och ägg.

4/5
•
Under tiden fortsätter personalen sanera lägenheten och se till att
bädda rent sängen med rena sängkläder.
•
Efter duschen får den boende rena kläder från den nytvättade
omgången.

4. Återställning av rummet
•
När tvätten är klar och torkad, kan den successivt vikas och läggas in
i skåp och lådor igen.
•
Efter minst 48 timmar hämtas de vädrade påsarna tillbaka in i
rummet.
•
Alla föremål desinfekteras innan de återställs på sina platser.

5. Handlingsplan för uppföljning av rummet
1. Efter 1 vecka: Utför en stickprovskontroll i rummet för att
kontrollera att inga tecken på klädlöss kvarstår.
2. Efter 2 veckor: Genomför ytterligare en inspektion av textilier och
möbler för att säkerställa att ingen återinfestation skett.
3. Dokumentation: Notera resultatet av stickproven i boendets journal
och rapportera eventuella nya upptäckter.

6. Kartläggning av smittspridning
•
Identifiera vilka lägenheter/avdelningar eller områden den boende
har vistats i.
•
Kartlägg vilka personer (personal, besökare, andra boende) som varit
i kontakt med den drabbade.
•
Vid behov informera berörda personer och vidta ytterligare
städnings- och hygienåtgärder.

7. Efter sanering – analys och åtgärder
•
Utred hur den boende fick klädlöss och vidta förebyggande åtgärder.

5/5
•
Kontrollera om det finns ytterligare smittspridning i verksamheten.
•
Informera personal om vikten av hygienrutiner och hur klädlöss kan
spridas.
Bemötandeplan för hygienstöd

- Efter saneringen ska en bemötandeplan upprättas för att säkerställa
att den boende får rätt stöd kring hygien och förebyggande åtgärder.
- Planen ska innehålla individuellt anpassat stöd utifrån den boendes
behov och förutsättningar.
- Personal ska vid behov stötta den boende i dagliga hygienrutiner och
se till att nödvändiga hygienartiklar finns tillgängliga.