---
title: "Rutin vid fall- vård- och omsorgsboende"
source_file: "Vård- och omsorgsboende/Rutin%20vid%20fall-%20v%C3%A5rd-%20och%20omsorgsboende.pdf"
source_url: "https://botwebb.botkyrka.se/download/18.2d07fd24191dfc1ade572e76/1727697782788/Rutin%20vid%20fall-%20v%C3%A5rd-%20och%20omsorgsboende.pdf"
---

Vård- och omsorgsförvaltningen

Dokumentet är beslutat av: Verksamhetschef vård- och omsorgsförvaltning
Dokumentet beslutades den: [2024-03-14]

---

Dokumentet gäller tillsvidare
Dokumentet ersätter: Fallrutin 20-02-24
Dokumentansvarig är: Verksamhetsutvecklare

1/7
# RUTIN
Fallrutin inom vård- och omsorg
## Inledning
Genom att arbeta med fallprevention kan många fall förhindras, men
fallolyckor är ändå vanliga bland äldre personer och kan leda till skador,
försämrad livskvalitet och dödsfall. Fall är den vanligaste orsaken till att
äldre skadar sig. Det krävs en tydlig rutin kring hur man arbetar när ett fall
inträffat för att minimera eventuella skador och för hur man arbetar
fallförebyggande. Till denna rutin hör tre bilagor: bilaga 1 ”Instruktion vid
fall”, bilaga 2 ”Lyft från golv vid fall” och bilaga 3 ”Signeringslista tillsyn
boende efter fall”.
## Roller och ansvar
Verksamhetschef: huvudansvar för rutinen
Enhetschef: ansvar för att rutinen är känd och väl implementerad bland
medarbetare
Medarbetare: ansvar för att följa rutinen och att uppmärksamma enhetschef
om det finns oklarheter eller svårigheter att följa rutin
Teamet (boendets enhetschef, omsorgspersonal, sjuksköterska,
fysioterapeut/sjukgymnast och arbetsterapeut) ansvar för att samverka
fallförebyggande kring den boende
## Område
Denna rutin beskriver hur teamet inom vård- och omsorgsboende ska agera
när en boende fallit. Fall definieras som när en boende oavsiktligt hamnat på
golvet eller marken och inkluderar även de tillfällen då en boende
kanat/glidit ur eller hasat ur från säng/rullstol.
## Utförande
Omsorgspersonal
Det är aldrig bråttom att hjälpa en boende upp efter fall. Det är viktigt att
arbeta lugnt för att undvika oro hos den boende samt för att undvika skador
hos både den boende och medarbetare. Gör det så bekvämt som möjligt för

2/7
den boende på golvet med exempelvis filt och kudde och lämna aldrig hen
ensam.
Arbeta enligt följande instruktion, se även bilaga 1:
1. Gör en första bedömning: finns det synliga skador, är boende vid
medvetande, hur är andning, finns det blödning eller smärtor?
Är situationen akut, ring omedelbart 112.

2. Tillkalla hjälp av en kollega som även hämtar blodtrycksmätare.
Därefter tas puls och blodtryck. För instruktion hur ta puls och
blodtryck vg se Instruktioner till omsorgslådor 230607.pdf
(botkyrka.se)

3. Ring sjuksköterska, använd SBAR vid kommunikationen. För
instruktion hur använda SBAR vg se Vårdbegäran överrapportering
enligt SBAR i Lifecare eller via telefon - rutin 230530.pdf (botkyrka.se)

4. Vidta eventuella åtgärder enligt instruktion av sjuksköterska. Ta inte
upp den boende från golvet/marken innan sjuksköterska kontaktats
och godkänt förflyttningen. Om den boende inte kan ta sig upp själv
och sjuksköterska godkänner att hen får hjälpas upp från golvet, ska
förflyttning från golv ske med lyft och två personal. Se anvisning i
bilaga 2 ”Lyft från golv”.

5. Håll den boende under uppsikt enligt signeringslista, se anvisning
bilaga 3 ”Signeringslista tillsyn boende efter fall”.

6. Rapportera vidare till kollegorna samt dokumentera fallet i Lifecare
under rubriken ”d5 Personlig vård”.

7. Skriv en digital vårdavvikelse samt fyll i fallutredningsblanketten. För
instruktion vg se Rapportera vårdavvikelse enligt HSL - rutin
231004.pdf (botkyrka.se) samt Stöd vid fallutredning -ifyllbar blankett
(botkyrka.se)
Sjuksköterska
Sjuksköterska är ansvarig för att göra en bedömning av situationen. Vid
bedömning via telefon är det viktigt att samla tillräckligt med information
för att kunna göra en rimlig bedömning om den boendes hälsotillstånd.
Sjuksköterskan gör en bedömning om det är lämpligt att hjälpa den boende
upp från golv/marken eller om ambulans behöver tillkallas. Bedömning görs
även om sjuksköterskan behöver komma till platsen innan den boende får
hjälp upp från golv/mark. När sjuksköterska kommer till platsen görs en
kroppslig undersökning samt en bedömning av medvetandegrad med hjälp
av RLS-85.

3/7
Fyra timmar efter fallet gör sjuksköterska nytt hembesök för kontroll av
medvetandegrad samt puls och blodtryck. Ny kontroll görs efter ytterligare
fyra timmar.
Läkare kontaktas vid behov direkt eller senast på nästkommande rond där
man informerar om fallet.
Sjuksköterska ansvarar för att informera den boendes närstående om fallet.
Omvårdnadsansvarig dagsjuksköterska har dialog med
fysioterapeut/sjukgymnast och arbetsterapeut nästkommande vardag.
## Dokumentation
Bedömning efter fallet dokumenteras under utredande åtgärd ”PB009
Bedömning av smärta” och vid behov ytterligare åtgärder, så som
exempelvis ”PG008 Bedömning av förnimmelser vad avser muskler och
rörelsefunktioner”. Medvetandegrad dokumenteras under åtgärd ”PA001
Bedömning av medvetandefunktioner”.
Kort sammanfattning av fallet dokumentera även under ”Annan
dokumentation” under rubrik ”Fall” (följ frastext där).
Lägg in ”QD008 Övervakning av vitala tecken” i att-göra-listan fyra samt
åtta timmar efter fallet.
Omvårdnadsansvarig sjuksköterska startar en standardiserad vårdplan
”Utredning efter fall” nästkommande vardag och påbörjar utredningen. Den
standardiserade vårdplanen startas alltid när en boende har fallit första
gången, om det var mer än sex månader sedan senaste fallet eller vid fall i
kombination med påtaglig allmän försämring.
Fysioterapeut/sjukgymnast och arbetsterapeut
Information om fall inhämtas genom att dagligen läsa senaste
dokumentation på enheten.
Vid information om ett fall gör fysioterapeut/sjukgymnast och
arbetsterapeut en bedömning om vilka insatser eller åtgärder som behövs
göras. Fysioterapeut/sjukgymnast och arbetsterapeut gör sedan uppföljning
av insatta åtgärder.
## Dokumentation
Omvårdnadsansvarig sjuksköterska startar en standardiserad vårdplan
”Utredning efter fall” som gäller även fysioterapeut/sjukgymnast och
arbetsterapeut. Den standardiserade vårdplanen startas alltid när en boende
har fallit första gången, om det var mer än sex månader sedan senaste fallet
eller vid fall i kombination med påtaglig allmän försämring.

4/7
Teamet
De digitala fallavvikelserna tas upp löpande, de utreds och åtgärder planeras
vid behov. Insatta åtgärder följs upp.

5/7
Bilaga 1. Instruktion vid fall
1. Gör en första bedömning: finns synliga skador, är boende vid
medvetande, hur är andningen, finns blödning eller smärtor?
Är situationen akut, ring omedelbart 112.

2. Tillkalla hjälp av en kollega som även hämtar blodtrycksmätare.
Därefter tas puls och blodtryck. För instruktion hur ta puls och
blodtryck vg se Instruktioner till omsorgslådor 230607.pdf
(botkyrka.se)

3. Ring sjuksköterska, använd SBAR vid kommunikationen. För
instruktion hur använda SBAR vg se Vårdbegäran överrapportering
enligt SBAR i Lifecare eller via telefon - rutin 230530.pdf
(botkyrka.se)

4. Vidta eventuella åtgärder enligt instruktion av sjuksköterska. Ta inte
upp den boende från golvet/marken innan sjuksköterska
kontaktats och godkänt förflyttningen. Om den boende inte kan ta
sig upp själv och sjuksköterska godkänner att hen får hjälpas upp
från golvet, ska förflyttning från golv ske med lyft och två personal.
Se anvisning i bilaga 2 ”Lyft från golv”.

5. Håll den boende under uppsikt enligt signeringslista, se anvisning
bilaga 3 ”Signeringslista tillsyn boende efter fall”.

6. Rapportera vidare till kollegorna samt dokumentera fallet i Lifecare
under rubriken ”d5 Personlig vård”.

7. Skriv en digital vårdavvikelse samt fyll i fallutredningsblanketten.
För instruktion vg se Rapportera vårdavvikelse enligt HSL - rutin
231004.pdf (botkyrka.se) samt Stöd vid fallutredning -ifyllbar
blankett (botkyrka.se)

6/7
Bilaga 2. Lyft från golv vid fall
- Arbeta lugnt för att undvika och minska oro hos den boende samt för att
undvika skador hos boende och personal. Det är aldrig bråttom att hjälpa
en boende upp efter fall.
- Gör det så bekvämt som möjligt för den boende på golvet/marken med
exempelvis filt och kudde. Den boende ska aldrig lämnas ensam efter att
ett fall har inträffat.
- Planera förflyttningen innan lyft påbörjas. Ha rullstol/säng nära till hands.
- Gör förflyttningen så kort som möjligt. Kör rullstolen/sängen till lyften.
- Använd alltid akutsele.
- Vid trångt utrymme: flytta till friare utrymme genom att dra den boende
liggandes på filt eller lyftsele.
- Golvlyften skall vara låst vid lyft från golv. Lyften ska sedan låsas upp
när brukarens huvud lättar från golvet vid lyftet.
- Utför förflyttning med hjälp av två personer
- Lyft upp den boende ca 10 cm över golvet. Kontrollera att han/hon sitter
bra i lyftselen, innan lyftet slutförs.

Vänd den boende varsamt till sidan och
placera lyftselens kantband längs med hens
rygg samt med nederkanten i nivå med
svanskotan. Vik lyftselen så att dess
”mittbakband” motsvarar den boendes
ryggrad.
Vänd den boende varsamt tillbaka på rygg. Dra fram
selen på motsatt sida under henne/honom.
Kontrollera att lyftselen ligger symmetriskt under den
boende. Om inte – justera placeringen. Placera
benstöden under varje lår och
korsa banden.
Sätt först på lyftöglorna vid
huvudet på lyftbygel och sedan lyftöglorna vid benen.
Golvlyften skall vara låst!
Huvudet ska vara placerad in
mot golvlyften.

När den boende lyfts upp från golvet, vrid runt
henne/honom för att sedan kunna placera hen i
rullstol eller säng. Lyften låses upp när den
boende lättat från golvet

7/7

Tillsyn av boende varje timme under 8 timmar
- Nattetid ska sjuksköterska bedöma om boende ska väckas
- Kontrollera medvetandegrad
- Inspektera hudkostym
- Kontrollera rörelseförmåga
- Använd någon av smärtskattningsinstrument som finns i boendes läkemedelsskåp, t.ex. VAS, NRS, SÖS-stickan

Datum
Tid
Smärtskattning
Medvetande
Hudkostym (ex sår/blåmärke)
Rörelseförmåga
Sover
Signatur

Bilaga 3 Signeringslista
Signeringslista - Tillsyn av boende efter fall
Namn:                                                                                                                            Datum:
Personnummer:
Kontaktat sjuksköterska - namn: ________________________________