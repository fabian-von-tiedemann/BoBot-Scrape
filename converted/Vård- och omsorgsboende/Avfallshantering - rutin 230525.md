---
title: "Avfallshantering - rutin 230525"
source_file: "Vård- och omsorgsboende/Avfallshantering%20-%20rutin%20230525.pdf"
source_url: "https://botwebb.botkyrka.se/download/18.46f3990e1884c6bfcff8d2e/1685343923174/Avfallshantering%20-%20rutin%20230525.pdf"
---

Vård- och omsorgsförvaltningen
Dokumentet är beslutat av: omsorgschef Ramon Grapenhielm
Dokumentet beslutades den: 2023-05-26

---

Dokumentet gäller tillsvidare
Dokumentet ersätter: nytt dokument
Dokumentansvarig är: verksamhetsutvecklare Elisabet Hedin Ribeiro

1/6
# RUTIN
Avfallshantering - rutin
## Inledning
Denna rutin förtydligar hur avfall ska hanteras och förvaras. Syftet är att
förebygga och minska risken för att smittspridning och se till att
avfallshantering sker på ett sätt som också är säkert ur ett miljö- och
arbetsmiljöperspektiv.

Rutinen följer Avfallsförordningen (SFS 2011:927; 2015:727),
Socialstyrelsen (SOSFS 2005:26), Arbetsmiljöverkets föreskrifter (AFS
2005:1) och (AFS 2005:5) samt Svensk förening för vårdhygien SFV: s
redogörelse ” Byggenskap och Vårdhygien Vårdhygieniska aspekter vid ny-
och ombyggnation samt renovering av vårdlokaler”.
## Roller och ansvar
Verksamhetschef – ansvarar för att rutin finns
Enhetschef - ansvarar för att rutinen är känd, väl implementerad och följs av
medarbetare.
Medarbetare - ansvarar för att följa och arbeta enligt rutin och att
uppmärksamma enhetschef om det finns oklarheter eller svårigheter att följa
rutin.
## Område
Rutinen gäller för samtliga medarbetare som arbetar inom vård- och
omsorgsförvaltningen.
## Utförande
Rutinen beskriver olika typer av avfall, hur de ska hanteras och förvaras
samt hur miljörum ska se ut.
Så här klassar man olika sorters avfall
Avfall kan delas in i två huvudgrupper; (vanligt) avfall och farligt avfall
(tidigare kallat ”riskavfall”). Hanteringen av dessa två typer skiljer sig åt.
Varje grupp delas sedan upp ytterligare i materialslag, där hantering också
kan skilja sig åt.

Dokumentet är beslutat av: omsorgschef Ramon Grapenhielm
Dokumentet beslutades den: 2023-05-25
Dokumentet gäller tillsvidare
Dokumentet ersätter: nytt dokument
Dokumentansvarig är: verksamhetsutvecklare Elisabet Hedin Ribeiro
2/6
(Vanligt) avfall
Detta är den vanligaste avfallstypen på vård- och omsorgsboenden och
medför inga särskilda smittorisker. Kan delas upp i ”komposterbart”,
”förpackningar” och ”brännbart” där ”vårdens specialavfall” är en
underkategori av ”brännbart”.

Exempel på komposterbart avfall: matavfall och annat organiskt material
som kaffesump, tepåsar och fuktigt hushållspapper. Hantering: komposteras
eller läggs i kärl för kompostering eller i uppsamlingspåse för biogas.

Exempel på förpackningar: kartong, plast, glas (färgat och ofärgat),
tidningar/papper och metall. Källsorteras efter typ (se ”Återvinning”).

Exempel på brännbart avfall/vårdens specialavfall: sådant som kan
brinna, som inte är klassat som farligt avfall och som inte kan källsorteras
som förpackning för återvinning. Exempelvis: inkontinensskydd, använda
förband, tomma urinuppsamlingspåsar, tomma behållare för infusionsvätska
och hygienunderlägg.
Så här tar du hand om vårdens specialavfall
•
Bedömning om det är avfall eller farligt avfall: gör först en
bedömning om avfallet är kraftigt eller lite nedsmutsat av blod,
uppkastningar eller annat kroppssekret (ej urin eller avföring). Avfall
som är lite nedsmutsat behandlas som vanligt avfall och avfall som är
kraftigt nedsmutsat behandlas som farligt avfall och potentiellt
smittförande (se nedan ”Farligt avfall” för hantering).
•
Töm urinuppsamlingspåse innan de kastas.
•
Förslut: lägg avfallet direkt i en avfallspåse och knyt ihop påsen.
•
Kasta: lägg den förslutna påsen i behållare för hushållsavfall eller i en
avfallssäck. Avfallssäckar som håller på att fyllas förvaras i miljörum
eller motsvarande utrymme.
•
Återanvänd inte gamla av avfallspåsar. När avfallspåse är full,
förslut den och transportera till miljörummet.

Farligt avfall
Till farligt avfall räknas allt som kan vara giftigt, hälsoskadligt, frätande,
fosterskadande, miljöfarligt, smittförande eller brandfarligt. Farligt avfall
kan delas in i flera undergrupper. De undergrupper som kan förekomma på
vård- och omsorgsboende är smittförande avfall, skärande-, stickande,
cytostatika/andra läkemedel med toxisk effekt, kasserade läkemedel och
kemikalier som består av/innehåller farliga ämnen.

Dokumentet är beslutat av: omsorgschef Ramon Grapenhielm
Dokumentet beslutades den: 2023-05-25
Dokumentet gäller tillsvidare
Dokumentet ersätter: nytt dokument
Dokumentansvarig är: verksamhetsutvecklare Elisabet Hedin Ribeiro
3/6
Så här hanterar du farligt avfall
Skärande-, stickande avfall
Hit hör kanyler, lancetter, rakblad, nålar och brytampuller. Stickande/
skärande avfall som varit i kontakt med kroppsvätskor ska även räknas som
smittförande avfall (se ”Smittförande avfall”).

Skärande/stickande smittförande avfall ska samlas upp i typgodkända
behållare (”gula stickburkar”) som skyddar mot skär- och stickskador och
som går att försluta så att avfall eller smittämnen inte kan läcka ut. Burkarna
får inte överfyllas och ska vara märkta med etikett för skärande/stickande.

Exempel på etikett för skärande/stickande smittförande avfall.

De gula stickburkarna förvaras i de boendes läkemedelsskåp inne i
respektive lägenhet. När burkar är fulla lämnas de över till sjuksköterska på
enheten och förvaras på avskild plats i anslutning till sjuksköterske-
expedition eller läkemedelsrum.

Stickande/skärande och smittförande avfall behöver inte kylförvaras och får
förvaras i rumstemperatur i högst tre år. Det rum där gula stickburkar samlas
upp ska märkas upp med varningsskylt med den internationella symbolen
för biologisk fara. Stickande/skärande och smittförande avfall förstörs
genom förbränning.

Exempel på varningsskylt för biologisk fara.

Dokumentet är beslutat av: omsorgschef Ramon Grapenhielm
Dokumentet beslutades den: 2023-05-25
Dokumentet gäller tillsvidare
Dokumentet ersätter: nytt dokument
Dokumentansvarig är: verksamhetsutvecklare Elisabet Hedin Ribeiro
4/6
Smittförande avfall
Hit hör avfall som är eller bedöms kunna vara förorenat med organiskt
material från vård och undersökning av individer med känd eller kliniskt
misstänkt sjukdom som är orsakad av mikroorganismer som tillhör riskklass
3-4 (ex EHEC, HIV, TBC, ebola, vg se Riskklasser och klassificering av
smittämnen - Arbetsmiljöverket). Exempel på smittförande avfall som kan
förekomma på vård- och omsorgsboende är omläggnings- eller
undersökningsmaterial från individ med känd eller misstänkt blodsmitta.
Vid tveksamhet i riskbedömningen i ett enskilt fall ska enhetschef på vård-
och omsorgboende ta kontakt med enhetschef på Sjuksköterskeenheten och
tillsammans rådgöra med vårdhygienisk expertis, till exempel hygienläkare
eller hygiensjuksköterska Annie-Mari Bromark (annie-
mari.bromark@regionstockholm.se, tfn
08-123 130 97).

Avfall med smittförande egenskaper klassas som farligt avfall och ska
samlas upp i typgodkända behållare (”gula burkar”) som ska förslutas så att
avfall eller smittämnen inte kan läcka ut. Om avfall innehåller mycket
vätska ska det finnas uppsugande material i botten på behållaren.

Exempel på etikett för smittförande avfall.

Smittförande avfall som ska förvaras längre tid än ett dygn men kortare tid
än sju dygn ska förvaras i ett utrymme med en lufttemperatur av högst +
8°C. Smittförande avfall som ska förvaras längre tid än sju dygn skall
frysas. Fryst, smittförande avfall får inte förvaras längre tid än ett år.
Kasserade läkemedel
Hit hör läkemedel i originalförpackning, lösa tabletter, kapslar, ampuller,
färdigberedda lösningar, flytande läkemedelsrester och
läkemedelsförpackningar som är förorenade med läkemedel. Om det finns
narkotikaklassade läkemedel ska de avidentifieras och blandas med övrigt
läkemedelsavfall. Undantag är cytostatika och antibiotika som ska sorteras
separat.

Dokumentet är beslutat av: omsorgschef Ramon Grapenhielm
Dokumentet beslutades den: 2023-05-25
Dokumentet gäller tillsvidare
Dokumentet ersätter: nytt dokument
Dokumentansvarig är: verksamhetsutvecklare Elisabet Hedin Ribeiro
5/6
Infusionslösningar, näringslösningar och fysiologisk koksaltlösning utan
tillsatser har ingen skadlig miljöpåverkan och kan därför spolas ned direkt i
avloppet.

Läkemedelsrester och förorenade läkemedelsförpackningar ska hanteras på
ett säkert sätt och behållaren ska förslutas så att läkemedelsavfallet inte kan
läcka ut.  Läkemedelsavfall ska förvaras oåtkomliga för obehöriga och burk
ska märkas med texten "Kasserade läkemedel". Läkemedel förstörs sedan
genom förbränning vid anläggning som är godkänd för att hantera avfall.
Kemikalier som består av eller innehåller farliga ämnen
Hit hör bla hand- och ytdesinfektion, rengöringsmedel, färg, lösningsmedel
och maskindisktabletter. För hantering och sortering av dessa se
kemikaliepärm på respektive enhet.
Övrigt miljöskadligt avfall.
Hit hör bla lågenergilampor, glödlampor, batterier, kasserade termometrar
och elprodukter. Dessa sorteras separat i miljörum och upphämtning från
upphandlad avfallshanterare beställs vid behov av miljöansvarig på enheten.
Återvinning
Det avfall som kan ska källsorteras och återvinnas i så stor utsträckning som
möjligt. Alla verksamheter ska källsortera och återvinna
förpackningar/kartong, tidningar/papper, metall, plast och glas (färgat och
ofärgat). Återvinning kan ske på varje avdelning och även i
miljörum/soprum.

Tomma läkemedelskartor som består av plast och metalldel ska sorteras som
plast. Tomma läkemedelskartor med metalldel som inte återfår formen när
den kramas ihop ska sorteras som metall. Övriga läkemedelsförpackningar
/glasflaskor, plastflaskor etc) källsorteras utifrån typ av material.

Läkemedelsförpackningar som innehållit cytostatika eller antibiotika
källsorteras inte utan sorteras som farligt avfall.

Undantag från återvinning är föremål som varit i kontakt med kroppsvätskor
eller läkemedel (t.ex. urinpåsar, katetrar, plastpincetter) som klassas som
vårdens specialavfall (se ”Så här tar du hand om vårdens specialavfall”).

Dokumentet är beslutat av: omsorgschef Ramon Grapenhielm
Dokumentet beslutades den: 2023-05-25
Dokumentet gäller tillsvidare
Dokumentet ersätter: nytt dokument
Dokumentansvarig är: verksamhetsutvecklare Elisabet Hedin Ribeiro
6/6
Det här gäller för miljörum
Enheterna kan ha olika lösningar för avfallsförvaring beroende på hur
enheten är utformad. Alla enheter bör ha låsta uppsamlingsrum i anslutning
till varje avdelning för korttidsförvaring av vårdens specialavfall och sedan
tillgång till centralt/gemensamt miljörum. Miljörum är utrymme för
uppsamling och kortare tids förvaring av avfall från flera avdelningar och
boende.
•
Miljörum ska ha nära anslutning till tvättställ, golvbrunn och tappställe
för varmt och kallt vatten.
•
Golv, väggar och tak ska ha våtrumsstandard.
•
Miljörummet ska vara låst.
•
Vid ny- och ombyggnation ska lukt från rummet minimeras.
•
Utrymmet ska vara lätt att rengöra och tåla punktdesinfektion
•
Om korttidsförvaring (högst ett dygn) krävs ingen kyla
•
Om förvaring 2-7 dagar ska detta ske i kylt utrymme +8°C. Tid därefter
kräver frystemperatur
•
Skärande/stickande/smittförande avfall behöver inte kylförvaras utan
kan förvaras i rumstemperatur i högst tre å

Utrymmet ska vara synligt märkt med varningsskylt med den internationella
symbolen för biologisk fara.

Exempel på varningsskylt biologisk fara.