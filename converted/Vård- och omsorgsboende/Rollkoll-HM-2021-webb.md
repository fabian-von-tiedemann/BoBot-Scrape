---
title: "Rollkoll-HM-2021-webb"
source_file: "Vård- och omsorgsboende/Rollkoll-HM-2021-webb.pdf"
source_url: "https://rfs.se/wp-content/uploads/2021/09/Rollkoll-HM-2021-webb.pdf"
---

20
I Rollkoll – Vad gör en god man och förvaltare?
kan du bland annat läsa om vilken hjälp du kan få
av en god man eller förvaltare. Det finns också
information om skillnaderna mellan dessa uppdrag.
Materialet tar upp hur du ansöker om god man och vad
det kan kosta. I slutet finns vanliga frågor och svar och en
ordlista.
Materialet har RFS tagit fram tillsammans med
personer som har, har haft, eller funderar på att
ansöka om god man.
# RIKSFÖRBUNDET
## FRIVILLIGA
## SAMHÄLLSARBETARE

1
Rollkoll
Vad gör en god man
och förvaltare?
Ett material framtaget av
Riksförbundet frivilliga samhällsarbetare
www.rfs.se

Rollkoll är ett projekt som genomfördes av Riksförbundet frivilli­
ga samhälls­arbetare (RFS) med stöd från Allmänna arvsfonden
från 2013 till 2016. RFS organiserar personer med lagreglerade
frivilliguppdrag som god man, förvaltare, kontaktperson, kon­
taktfamilj, biträdande övervakare och stödperson samt besökare
på häkten och anstalt. RFS tidigare förbundssekreterare Gunilla
Sundblad och Göran Swärd, då med i RFS styrelse, deltog i styr­
gruppen för projektet. Linda Fröström och Elin Molander på RFS
kansli var projekt­ledare för Rollkoll.
Detta material har tagits fram tillsammans med medlemmar och
anställda i Riksförbundet Attention, Riksförbundet för Social och
Mental Hälsa (RSMH) och Schizofreniförbundet. Intervjuer och en­
käter har genomförts med RFS medlemmar och Föreningen Sveriges
Överförmyndare. Materialet har kvalitetsgranskats bland annat av våra
samarbetsorganisationer, Sveriges Kommuner och Landsting och
överförmyndarförvaltningen i Uppsala och överförmyndarkansliet i
Karlstad.
## ISBN 978-91-983249-8-3
Grafisk form & illustration: Lottie Hallqvist/Graffoto
Tryck: åtta45, Stockholm 2015

Innehåll
God man och förvaltare .  .  .  .  .  .  .  .  .  .  .  .  .  .  .  .  .  .  .  . . . . . . . . . . . . . . . . . . . 4
Krav för att du ska få hjälp av en god man
eller förvaltare  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . . . . . . . . . . . . . . . . . . . . . . . . . . 6
Skillnaden mellan god man och förvaltare .  .  .  . . . . 7
Kalle ansöker om en god man .  .  .  .  .  .  .  .  .  .  .  .  .  .  . . . . . . . . . . . . . . . 8
Hur går en ansökan om god man eller
förvaltare till?  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . . . . . . . . . . . . . . . . . . . . . . . . . . .10
Vad har jag som har god man eller förvaltare
rätt att göra? .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . . . . . . . . . . . . . . . . . . . . . . . . . . . . . 12
Detta ska inte en god man eller förvaltare
hjälpa till med .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . . . . . . . . . . . . . . . . . . . . . . . . . . . 13
Kostnad för god man eller förvaltare .  .  .  .  .  .  .  . . . . . . . . . 14
Överförmyndare .  .  .  .  .  .  .  .  .  .  .  .  .  .  .  .  .  .  .  .  .  .  .  . . . . . . . . . . . . . . . . . . . . . . . . . 14
Frågor och svar om gode män och förvaltare  . . ..15
Avslut och mer information .  .  .  .  .  .  .  .  .  .  .  .  .  .  . . . . . . . . . . . . . . . . 17
Ordlista .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . . . . . . . . . . . . . . . . . . . . . . . . . . . . . . . . . 18

4
I DET HÄR MATERIALET kan du bland annat läsa
om vilken hjälp du kan få av en god man
eller förvaltare. Det beskriver också skillnaderna
mellan dessa uppdrag, hur du ansöker om god man
och vad det kostar. I slutet finns vanliga frågor och
svar samt en ordlista.
God man och förvaltare
I vissa situationer i livet kan du behöva hjälp med din ekonomi,
att få dina rättigheter bevakade och se till att livet fungerar bra.
Då kan du ansöka om att få hjälp av en god man eller förvaltare
hos över­förmyndaren i din kommun. En god man eller förvalta­
re är en person som får ett arvode för att till exempel hjälpa dig
med att betala räkningar, ansöka om bidrag eller med att få an­
nan hjälp från samhället. Personen kan hjälpa dig så att boende,
omvårdnad och fritid fungerar så bra som möjligt. Det är ditt be­
hov som styr vad den gode mannen eller förvaltaren ska göra.
Du har möjlighet att föreslå vem du vill ska vara god man eller
förvaltare till dig, men personen måste godkännas av över­
förmyndaren. Den gode mannen eller förvaltaren ska respekte­
ra dig och det som hen får veta om dig i uppdraget. Du kallas för
huvudman när du har en god man eller förvaltare.

5
En god man eller förvaltare kan hjälpa till inom ett, två eller tre
olika områden. Dessa tre områden kallas: FÖRVALTA EGEN­
DOM, BEVAKA RÄTT och SÖRJA FÖR PERSON.
## DEL AV GODMANSKAP/

## FÖRVALTARSKAP
## EXEMPEL PÅ INNEHÅLL

Förvalta egendom
Betala räkningar, placera pengar

i fonder, fördela pengar till

huvudmannen.
Bevaka rätt
Söka bidrag, skriva avtal, sälja hus,

företräda huvudmannen

vid arvskifte.
Sörja för person
Se till att huvudmannen har

en meningsfull fritid, att boendet

är bra, se till att beviljad hjälp från

samhället fungerar.
Det vanligaste är att få hjälp inom alla tre områdena, men det är
också möjligt att få hjälp inom bara ett eller två områden. Ditt
hjälpbehov är det som ska styra vilka delar som ska ingå.
Du ansvarar då själv för den del som inte ingår i uppdraget.
Texten handlar fortsättningsvis om godmanskap och
förvaltarskap som består av alla tre delarna.

6
Krav för att du ska få hjälp av
en god man eller förvaltare

God man
För att du ska kunna få hjälp av en god man ska du ha en
funktions­nedsättning eller sjukdom som är kopplad till ditt
behov av hjälp. God man är en hjälpinsats som bara beviljas när
du inte kan få hjälp av någon annan. Om till exempel någon
anhörig, boende­personal, kontaktperson eller personlig
assistent kan hjälpa dig så behövs inte en god man. Om du kan
skriva en fullmakt till någon är det inte heller möjligt att få en
god man. Du ska bara skriva en fullmakt till någon du litar på.
En fullmakt innebär att du ger en annan person i uppdrag att
hjälpa dig med vissa saker, exempelvis med att betala räkning­
ar.
Det är alltså först när andra inte kan hjälpa dig som en god
man kan bli aktuell. Det är frivilligt för dig om du vill ha hjälp av
en god man. Du har möjlighet att tycka till om den som ska bli
god man till dig, eller lämna ett eget förslag. Om du inte själv
kan uttrycka din vilja så har dina närstående möjlighet att säga
vad de tycker. Domstolen avgör sedan om du kan få en god man
eller inte.
Förvaltare
Det är samma krav för att få en förvaltare som en god man.
Skillnaden beror på ditt hjälpbehov. Du kan bara få en förvaltare
om en god man inte är en tillräcklig hjälp för dig.
Domstolen kan besluta att ge dig en förvaltare mot din vilja. För
att få förvaltare måste det till exempel finnas en risk att du inte
låter en god man sköta sitt uppdrag, eller att andra lurar av dig
pengar. Det måste ha uppstått en situation där du råkat illa ut,
till exempel en risk för att du blir bostadslös.

7
Skillnaden mellan god man
och förvaltare
Uppdragen som god man eller förvaltare är mycket lika. Det
som skiljer är att du som har en god man ska godkänna den
gode mannens beslut. Om du inte kan göra det på grund av
svår funktions­nedsättning eller sjukdom ska den gode mannen
göra det som är bäst för dig. För att ta reda på vad som är bäst
kan till exempel anhöriga eller boendepersonal tillfrågas.
En förvaltare kan ta beslut utan ditt godkännande. Så långt
det är möjligt ska förvaltaren ta reda på vad du vill, men för­
valtaren bestämmer vad som är bäst att göra utifrån ditt
behov.

8
Kalle ansöker om en god man
Kalle är 22 år och flyttade hemifrån för två år sedan. Han har
en psykisk funktionsnedsättning som gör det svårt att hålla
reda på alla räkningar som ska betalas. Det har gjort att han har
hamnat hos Kronofogden. Med hjälp av en kompis har han
försökt att söka bidrag hos Försäkringskassan. De har inte god­
känt ansökan eftersom Kalle inte har fyllt i alla papper på rätt
sätt. Kalle riskerar snart att bli vräkt från sin lägenhet. Kalle
mår dåligt och kontaktar till slut socialtjänsten där han får en
tid hos en biståndshandläggare som heter Sofia.
Kalle har ingen kontakt med sin familj och har ingen kompis
han vill be om hjälp. Sofia föreslår därför att han ska ansöka om
en god man. Sofia skriver ut blanketter från överförmyndarens
hemsida. Tillsammans hjälps de åt att fylla i ansökan. De skri­
ver vilken form av funktionsnedsättning Kalle har. Vad det är
som Kalle vill ha hjälp med. Hur hans livsituation ser ut i dag.
Vilka risker som finns om han inte får hjälp. De skriver också att
det inte finns någon annan som kan hjälpa Kalle. Kalle skriver
sedan under ansökan.

Sofia hjälper Kalle att kontakta vårdcentralen för att de ska
kunna skriva det läkarintyg som måste finnas med i ansökan.
Efter mötet skriver Sofia en utredning som visar vilket hjälp­
behov Kalle har.
När Kalle lämnat läkarintyget till Sofia skickar hon ansökan,
utredningen och läkarintyget till tingsrätten.
Efter några veckor ringer Sofia till Kalle och berättar att en
person som vill bli god man till honom har kontaktat henne
för att få träffa Kalle. Hon heter Siv. När de möts berättar Siv
att hon har varit god man i flera år till andra personer.
Siv berättar om sig själv och vad hon kan hjälpa Kalle med.
Kalle får ett bra intryck av henne och skriver på att han vill att
Siv ska bli hans gode man.
Ungefär fyra veckor senare ringer Siv till Kalle och berättar
att tingsrätten nu har godkänt hans ansökan om god man
och att Siv kan börja hjälpa honom. De bestämmer att de ska
ses hemma hos Kalle så att de kan börja gå igenom all post
som Kalle fått.
Siv kontaktar alla som Kalle är skyldig pengar och ordnar av­
betalningsplaner. Hon söker också bidrag till Kalle så att han
får in lite mer pengar och kan börja betala av skulderna. Till­
sammans gör de en budget.
Eftersom Siv klarade upp allt med Kalles hyresvärd fick Kalle
bo kvar. Hans räkningar betalas varje månad och det gör att
han idag mår bättre.

10
- Du själv om du har
fyllt 18 år.
- En nära anhörig
till dig.
- Överförmyndaren.
- Vem som helst kan
anmäla till socialtjänst
eller överförmyndare
om de tror att en person
kan behöva hjälp av en
god man eller förvaltare.
2.
Kan någon
hjälpa mig att
ansöka?
Ja, till exempel bistånds­
handläggare inom
socialtjänst eller kurator
inom psykiatrin kan hjälpa
dig att skriva ansökan. Om
du har frågor kring ansökan
kan du kontakta över­
förmyndaren i din
kommun.
Ansökan sänds
till tingsrätten
för din kommun.
- Det viktigaste är att du lämnar ditt samtycke till
en ansökan. Sedan finns det möjlighet att få hjälp
med resten.
- Använd ansökningsblanketter om det finns.
- Ett läkarintyg, som ska skrivas på en särskild blankett
från Socialstyrelsen. Läkarna vet vilken blankett det
är när du ber dem om hjälp.
• Ett yttrande från biståndshandläggare, kurator eller
annan person inom social­tjänsten som kan styrka
ditt behov av hjälp.
- Har du ett förslag på vem du vill ha som god man
eller förvaltare ska du skriva det. För att hen ska kunna
bli din gode man måste överförmyndaren kontrollera
om personen är lämplig för uppdraget.
- Kontaktuppgifter till dina anhöriga är bra att ha med.
- I vissa kommuner måste du lämna ett personbevis.
3.
Var ansöker
jag?
1.
Vem kan
ansöka om
god man eller
förvaltare?
Hur går
en ansökan
till?

5.
Vad ska det stå
i ansökan?
Det bör stå:
- Varför du behöver god man.
- Vilken funktionsnedsättning eller
sjukdom du har som gör att du behöver
hjälp.
- Vad du vill att den gode mannen ska
hjälpa dig med.
- Att det inte finns några andra sätt du kan
få hjälp på och gärna ange varför.
- Om du prövat andra sätt att lösa ditt
problem och varför de inte har lyckats.
Det måste visas i ett läkarintyg
att du inte kan samtycka.
I så fall kommer dina anhöriga
att få säga vad de tycker.
7.
Vem beslutar
om jag ska få en god
man eller
förvaltare?
4.
Vilka
underlag behövs
i en ansökan?
6.
Om jag själv
inte kan samtycka till
att få god man, vad
händer då?
Detta beror på hur snabbt det går att
hitta en person som vill bli god man.
Det beror också på om din ansökan
behöver kompletteras och hur lång
tid som tingsrätten behöver för att
fatta beslut. En ungefärlig tid kan
vara tre månader. Om en ansökan är
mycket akut kan det gå fortare.
8.
Hur lång tid
tar det innan jag får
en god man eller
förvaltare?
- Tingsrätten beslutar om
en god man eller förvaltare
ska beviljas eller inte.
- Överförmyndaren ska
yttra sig om de anser att
en god man eller förvaltare
behövs eller inte.
1 1

12
Vad har jag som har god man eller
förvaltare rätt att göra?
Om du har en god man
Du som har en god man begränsas inte på något sätt i ditt liv. Du
kan ta ut pengar från banken, skriva avtal och ansöka om hjälp
från samhället. För att en god man ska kunna hjälpa dig så bra
som möjligt är det viktigt att du håller dig till vad du och din
gode man har kommit överens om. Det kan vara att du ska hålla
dig till en budget som du och din gode man har gjort.
Det kan också vara att du inte ska teckna mobilavtal eller
tv-abonnemang utan att prata med din gode man om detta.
Om du har förvaltare
Du som har förvaltare kan inte ingå avtal, ta ut pengar från ban­
ken eller skriva under ansökningar. Förvaltaren bestämmer hur
mycket av dina pengar som du får använda. Om du har en lön får
du oftast själv bestämma över den. Även om du har förvaltare får
du fatta beslut i flera frågor som rör dig själv. Några sådana
exempel är vilken behandling du vill få inom vården, vilket parti
du ska rösta på i allmänna val och om du vill gifta dig.
## EXEMPEL PÅ
Kan jag som har
Kan jag som har

## HANDLING:
god man göra detta?
förvaltare göra detta?
Ta ut pengar

Ja
Nej, bara de pengar

som förvaltaren gett dig
Teckna
avtal

Ja

Nej

Rösta i
allmänna val

Ja

Ja
Gifta mig

Ja

Ja
Söka jobb

Ja

Ja

13






Detta ska inte en god man eller
förvaltare hjälpa till med
Varken en god man eller förvaltare ska hjälpa dig med
praktiska sysslor. De ska inte städa, handla eller gå på bio med
dig. De ska inte heller skjutsa dig till olika möten. En god man
eller förvaltare har ingen rätt att bestämma vad du vill i
vårdsituationer. Om du inte kan uttrycka din vilja inom vår­
den ska närstående i första hand hjälpa till. En god man eller
förvaltare är ett personligt biträde till dig. Det innebär att en
god man eller förvaltare inte kan hjälpa dina familje­
medlemmar. Om du till exempel har barn så ska inte din gode
man eller förvaltare följa med på barnets utvecklingssamtal i
skolan.
Om en god man eller förvaltare inte ska hjälpa till,
vem kan då göra det?

## EXEMPEL PÅ UPPGIFT:	 VEM HJÄLPER TILL?
Städa, vattna blommor,
Anhörig, boendepersonal,
hänga upp gardiner och
personlig assistent
liknande uppgifter
Promenera, gå på bio,
Anhörig, kontaktperson,
fika, delta i förenings-
personlig assistent

verksamhet
Påminna om möten,
Anhörig, kontaktperson,
motivera att söka jobb
personlig assistent
Följa med till läkare
Anhörig, boendepersonal,

ledsagare, personlig assistent
Handla
Anhörig, boendepersonal,

personlig assistent
Klä på sig, äta,
Anhörig, boendepersonal,
sköta hygien
personlig assistent

14
Kostnad för god man eller förvaltare
Huvudregeln är att du som har en god man eller förvaltare själv
ska betala för hjälpen. Hur mycket det kostar bestämmer över­
förmyndaren i varje kommun. Det som avgör kostnaden beror
på hur mycket en god man eller förvaltare hjälper dig med. En
vanlig kostnad är cirka 9 000 – 13 000 kronor/år, om en god man
hjälper dig med all tre delarna FÖRVALTA EGENDOM,
BEVAKA RÄTT och SÖRJA FÖR PERSON.

Om du själv betalar för god man eller förvaltare kan det ibland
vara möjligt att få merkostnadsersättning från försäkrings­
kassan. Din gode man eller förvaltare kan hjälpa dig att
ansöka om merkostnadsersättning. Om ansökan beviljas,
betalar försäkringskassan ut ersättningen till dig i efterskott.
I vissa fall kan du få hjälp av kommunen att betala arvodet. Om
du har en årsinkomst under cirka 129 000 kronor och har en
förmögenhet under cirka 97 000 kronor står kommunen för
kostnaden.
Överförmyndare
Den myndighet som ansvarar för kontrollen av gode män och för­
valtares arbete kallas överförmyndare eller överförmyndar­
nämnd. Ofta finns det ett överförmyndarkontor där det finns an­
ställd personal. Överförmyndaren kontrollerar att gode män och
förvaltare sköter sina uppdrag. De letar också efter personer som
vill vara god man eller förvaltare. Har du frågor om god man eller
förvaltare ska du kontakta överförmyndaren i din kommun.

15
Frågor och svar kring gode män och
förvaltare
Hur länge kan jag få hjälp av en god man
eller förvaltare?
Du kan få hjälp av en god man så länge det behövs. Det är ditt
hjälpbehov som är avgörande. Det kan vara en kortare period
eller flera år. Du kan själv ansöka om att godmanskapet/förval­
tarskapet ska upphöra. Ansökan om upphörande beslutas av
tingsrätten. En förvaltare ska hjälpa dig så länge som du har be­
hov av insatsen. Överförmyndaren ska varje år ompröva om du
ska fortsätta att ha förvaltare. Du kan själv ansöka till tingsrät­
ten om du vill att de ska avgöra om du behöver förvaltare eller
inte.
Hur mycket kontakt ska jag och en god man
eller förvaltare ha?
Hur mycket kontakt som behövs beror på ditt behov. I början av
ett uppdrag ses och hörs ni kanske oftare än vad ni kommer
göra när uppdraget pågått några månader. Utgångspunkten
kan vara att ni träffas en gång i månaden och däremellan hörs
via telefon och mejl vid behov. Sedan får ni anpassa detta så det
passar er båda.
Kan en god man eller förvaltare ta ut
alla mina pengar från banken?
En god man eller förvaltare som har uppdraget FÖRVALTA
EGENDOM har tillgång till ett av dina konton så att de kan be­
tala dina räkningar. Om du har andra konton så ska dessa vara
spärrade för gode mannen/förvaltaren. De måste söka tillstånd
hos överförmyndaren för att få ta ut pengar från dessa konton
och om du kan ska du också godkänna detta. Både en god man
och en förvaltare ska varje år lämna en ekonomisk redovisning
till överförmyndaren. Där ska de visa vad de har gjort med dina
pengar, så att överförmyndaren kan se att din gode man eller
förvaltare har skött sitt uppdrag.

16
Kan en anhörig vara god man eller förvaltare?
Ja, om de uppfyller kraven som ställs på en god man eller förvaltare.
Kraven är att ha kunskap om uppdraget och samhället i stort och
att vara lämplig för uppdraget. Det är också viktigt att det inte
finns några intressekonflikter mellan dig och den som är god man.
Överförmyndaren avgör om en person uppfyller dessa krav.
Vad ska jag tänka på när jag träffar en person som vill bli god
man eller förvaltare åt mig?
Om du vill kan du be någon mer som du litar på att vara med på
mötet. Det är alltid bra att förbereda frågor. Be personen att berätta
lite om sig själv. Fråga vilka kunskaper personen har om att vara
god man eller förvaltare. Hur många uppdrag har hen haft, vad
jobbar personen med och vilken sorts uppdrag hen har haft förut.
Hur tänker personen om uppdraget för dig? Det är också viktigt att
personkemin stämmer så att ni kan ha ett bra samarbete framöver.
Hur kan jag byta en god man eller förvaltare
som jag inte är nöjd med?
Bästa sättet att byta en god man eller förvaltare är att prata med
personen som har uppdraget. Sedan kontaktar ni tillsammans
överförmyndaren för att be dem göra ett byte. Har du klagomål på
den som är god man eller förvaltare kan du själv kontakta
överförmyndaren. Du kan också be någon annan i din omgivning
att hjälpa dig. Överförmyndaren måste sedan utreda det.
Känner min nya gode man eller förvaltare till min sjukdom/
funktionsnedsättning?
Om du inte känner den som ska bli din gode man eller förvaltare är
det bra om du eller någon du litar på berättar om din funktionsned­
sättning/sjukdom vid första mötet. Det är bra att tala om hur din
funktionsnedsättning/sjukdom påverkar dig och vilken hjälp du
behöver.  Din gode man eller förvaltare kanske inte vet allt från bör­
jan, men kan lära sig.

17
Vad händer om jag får avslag på min ansökan om
god man eller förvaltare?
Det första du kan göra är att överklaga beslutet till hovrätten.
Om även de skulle säga nej finns det andra stödinsatser som du
kan söka istället. Det kan till exempel vara en kontaktperson,
boendestöd eller personligt ombud.
Avslutning och mer information
Vi hoppas att denna text har gett dig en bättre förståelse för vad
en god man eller förvaltare kan hjälpa dig med. Om du vill veta
mer kan du kontakta överförmyndaren i din kommun eller läsa
vidare på:
www.rfs.se/godmanskap
Litteratur:
God man och Förvaltare – en handbok
av Daniel Sjöstedt och Peter Sporrstedt, Studentlitteratur
Gode mannens ABC av Jan Wallgren, Norstedts Juridik
God man & förvaltare – Problem och lösningar
av Tommy Hansson, Björn Lundén information
God man och förvaltare – En praktiskt vägledning
av Tommy Hansson, Björn Lundén information

18
Ordlista
Arvode:
De pengar som ska betalas till god man/förvaltare för deras upp­
drag.
Arvskifte:
Ett avtal om vem som ska ärva vad efter en person som dött.
Boendestöd:
En person som kan hjälpa dig i hemmet, handla och kontakta
myndigheter.
Bostadsbidrag:
Bidrag som söks hos Försäkringskassan till del av hyran.
Fullmakt:
Ett avtal om att en person får göra saker åt en annan person i
vissa situationer, till exempel betala dina räkningar från ditt
konto.
Förvaltare:
En förvaltare kan du få om du på grund av sjukdom eller
funktionsnedsättning behöver hjälp att bevaka din rätt,
förvalta din egendom eller sörja för din person. När det inte är
tillräckligt med en god man.

Föräldrabalken:
Den del i lagboken där reglerna om god man och förvaltare
finns.

God man:
Du kan få en god man om du på grund av sjukdom eller
funktionsnedsättning behöver hjälp att bevaka din rätt,
förvalta din egendom eller sörja för din person.

19
Huvudman:
Du som har god man eller förvaltare.
Kontaktperson:
Kan du med funktionsnedsättning få om du behöver hjälp med
att vidga ditt kontaktnät och vill få stöd i olika aktiviteter och in­
tressen.
Ledsagare:
Kan du med funktionsnedsättning få som behöver hjälp att ta
dig till olika platser.
Personbevis:
Ett intyg med dina personuppgifter. Kan beställas hos Skatte­
verket.
Personlig assistent:
Kan du med funktionsnedsättning få som behöver få hjälp med
vardagliga sysslor så som påklädning, att äta och kommunice­
ra.
Psykisk funktionsnedsättning:
En nedsatt förmåga att fungera psykiskt eller intellektuellt.
Nedsättningen kan vara medfödd eller uppstå vid sjukdom eller
olycka.
Tingsrätt:
Domstol som beslutar om att en person ska ha god man eller
förvaltare.
Överförmyndare/överförmyndarnämnd:
Myndighet i kommunen som rekryterar och kontrollerar gode
män och förvaltare.