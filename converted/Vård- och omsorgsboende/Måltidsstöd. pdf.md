---
title: "Måltidsstöd. pdf"
source_file: "Vård- och omsorgsboende/M%C3%A5ltidsst%C3%B6d.%20pdf.pdf"
source_url: "https://botwebb.botkyrka.se/download/18.32a8422518d54c03049b9c5/1706697831241/M%C3%A5ltidsst%C3%B6d.%20pdf.pdf"
---

1/2

/Vård- och omsorgsförvaltningen/

Att hjälpa någon vid måltiden
- en informationstext om måltidsstöd

Stärk den boendes förmåga att äta självständigt och säkert genom att anpassa
sittställning och ge måltidsstöd på rätt sätt, samt erbjud rätt konsistensanpassning
och hjälpmedel.

Sittställning vid måltid:

•
Se till att personen du hjälper sitter rakt och nära bordet eller där maten
serveras.
•
Bakåttippad rullstol ska tiltas upp till upprätt läge vid matbordet.
•
Om måltid serveras i sängen ska sängryggstödet höjas så att personen har
ett rakt, stabilt sittande.
•
Personen ska inte luta huvudet bakåt, oavsett måltid i säng eller vid
sittande, vilket försvårar sväljförmågan.
•
En bra sittställning hjälper personen att äta självständigt samt minskar risk
för felsväljning.

Socialt stöd vid måltid:

•
Sitt ner vid matbordet (eller vid sängen) tillsammans med personen du
hjälper under hela måltiden.
•
Ge personen du hjälper din fulla uppmärksamhet under hela måltiden.
•
Undvik avbrott i måltiden.
•
Prata inte med andra samtidigt som du hjälper någon att äta.

Personalens arbetsställning vid matning:

•
Både personal och boende ska ha en bra sittställning/arbetsställning vid
måltiden.
•
En bra arbetsställning förebygger onödiga muskelspänningar, smärta och
trötthet.
•
När personal sitter bra ger det även de boende en känsla av lugn och
trygghet.
•
Om personal sitter dåligt kan den boende tolka kroppsspråket som att du
är stressad eller på väg någon annanstans.
•
Sitt mitt emot personen som ska matas. Ha ögonkontakt.
•
Sitt i samma höjd som den som matas.
•
Ha stöd för armarna för att undvika smärta och trötthet.
•
För skeden från tallrik till mun framifrån. Personen som matas kan då
förbereda sig genom att böja fram huvudet och öppna munnen vid rätt
tillfälle. Det minskar risk för felsväljning.

2/2
Fysiskt stöd vid måltid:

•
Anpassade bestick, mugg, tallrik med pet-emot-kant, kontrastfärger samt
antihalk-underlägg kan underlätta vid måltider. Kontakta gärna
arbetsterapeuten.
•
I första hand ska personen ges möjlighet att äta själv genom stödinsatser i
stället för att erbjudas matning direkt.
•
Ge stöd till personen att äta själv genom att ge personen en sked/gaffel i
handen och sedan hjälpa personen att föra handen upp mot munnen.
Foto: Region Kronoberg
Vid kognitiv nedsättning/demenssjukdom:

•
Personer med demenssjukdom blir extra påverkade av miljön
runtomkring.
•
Undvik störande ljud, som tex att skramla med porslin, matvagnen som
surrar, tv som är på m.m.
•
Undvik störande rörelse, som tex. att skynda förbi under måltiden.
•
Det är av stor vikt att skapa en lugn och trygg miljö.
•
Att prata under måltid kan öka risk för felsväljning eftersom det kan vara
svårt för personer med demenssjukdom att samtidigt tänka på att prata
och att svälja.