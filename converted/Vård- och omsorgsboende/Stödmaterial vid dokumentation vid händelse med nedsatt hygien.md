---
title: "Stödmaterial vid dokumentation vid händelse med nedsatt hygien"
source_file: "Vård- och omsorgsboende/St%C3%B6dmaterial%20vid%20dokumentation%20vid%20h%C3%A4ndelse%20med%20nedsatt%20hygien.pdf"
source_url: "https://botwebb.botkyrka.se/download/18.10a9bfbb18e5a62b7af44226/1712726291981/St%C3%B6dmaterial%20vid%20dokumentation%20vid%20h%C3%A4ndelse%20med%20nedsatt%20hygien.pdf"
---

| Botkyrka kommun, 147 85 TUMBA | Munkhättevägen 45 | 08-530 610 00 | www.botkyrka.se | Org.nr 212000-2882 | Bankgiro 624-1061 |
|---|---|---|---|---|---|
# STÖDMATERIAL VID DOKUMENTATION

/2024-03-21 uppdaterat 2024-04-10/
Verksamhetsutvecklare Elisabet
Hedin Ribeiro
Stöd för dokumentation vid
situation med nedsatt hygien
Vid utbildning i dokumentation har det kommit upp frågor
om hur man dokumenterar en händelse när man vid
hembesök/tillsyn möter den boende som har avföring på
sig, på möbler, textilier, golv etc eller urin på golv. Hur kan
man tänka när man dokumenterar det?
- Fokusera på den boende (”fick stöd med dusch och nagelvård” inte
”jag såg att det var kletat med bajs över allt”)
- Håll beskrivningen om oredan neutral (inte intressant om det var
jättegeggigt eller inte, vi behöver inte kvantifiera hur mycket vi
torkar upp)
- Spekulera inte i händelseförloppet om du inte vet (undvik alltså
”hon har kladdat ned hela sängen…”, ”smetat bajs över hela
soffan”, ”kissat ned hela golvet”)
- Bevara den boendes värdighet och måna om att hen inte behöver
tappa ansiktet onödigt mycket (ingen vill misslyckas med att sköta
sin personliga hygien)
Så här skulle man kunna skriva:
Lite olika exempel på hur man kan dokumentera situationen:
”Vid tillsyn kl 10 visade det sig att det hade hamnat avföring där den inte
skulle vara. Åsa fick stöd med hygien/dusch, nagelvård och städning.”
”Carina fick (vid tillsyn kl. 22/i morse/under förmiddagen) stöd med
duschning, renbäddning, nagelvård och städning då det kommit
avföring/hamnat avföring på händer, sängkläder och några av möblerna.”
”Fatou fick stöd med (extra) hygien på kvällen då det varit ett
avföringsläckage/då avföring hamnat på säng och möbler”
”Kl 22 upptäckte ut att Risto var orolig och att det kommit avföring på
sängkläder och händer. Risto kom till ro igen efter dusch, handtvätt.”

Stöd vid dokumentation verksamhetsutvecklare Elisabet Hedin Ribeiro 2024-04-10
2/2
Man kan också argumentera för att det inte alls behöver
dokumenteras:
- Om man har inkontinens eller har inkontinensskydd kommer
det med stor sannolikhet att förekomma tillfällen då det kommer
att bli läckage => ingen ”händelse av vikt”. Det förväntade behöver
vi inte dokumentera (på samma sätta som vi inte behöver
dokumentera ”Bytte inkontinensskydd kl 11” för om man har behov
av inkontinensskydd och inte kan byta själv så ingår det i
omsorgspersonalens arbetsuppgifter att byta.)
- Att stötta den boende med hygien, städ och tvätt ingår i
arbetsuppgifterna inom äldreomsorg. Om det blir ett läckage så
kommer det ofta att innebära att den boende behöver stöd med
dusch, tvätt och städ => förväntat och ingen ”händelse av vikt”. Vi
ska inte dokumentera i de boendes journal att vi gör vårt arbete, det
är inte en händelse av vikt.

Det betyder att dokumentationen skulle kunna helt utebli (=behöver
inte dokumentera ngt alls om ex ett stort läckage i sängen) eftersom
läckage (med medföljande arbetsuppgifter med dusch, städ och tvätt) kan
förekomma och det inte är något som är relevant att journalföra. Kanske den
boendes reaktion är mer betydelsebärande?
”Vid tillsyn kl 03 var Ragnhild orolig och behövde hjälp med
nya sängkläder. Kom till ro efter en kort dusch och nya
sängkläder”
Här fattar man att ingen ber om nyabäddat i sängen mitt i natten utan att det
gör man endast om det har varit en ”inkontinensrelaterad olycka”.
Värdighetsbevarande dokumentation som fokuserar på den boende (oro,
kallt och eländigt, sedan torrt, varmt och somnade om). Man kan också
lägga fokus på den boende, hur det blev för hen:
”Risto hade svårt att sova i natt och var vaken från midnatt till
kl 4/hade svårt att somna om efter att ha fått stöd med
hygien/dusch/renbäddning kl 23. Risto låg och lyssnade på
finsk schlager och tackade nej till kamomillte och
fruktpudding. Vid tillsyn kl 04:30 hade han kommit till ro/hade
han somnat”
Om det är ett nytillkommet symptom (ofta läckage nattetid, ofta avföring på
golvet etc) kan man behöva lyfta det till andra i teamet exempelvis till
sjuksköterska (se över läkemedel, kolla om det är en urinvägsinfektion,
konfusion eller något annat). Använd gärna vårdbegäran för detta se rutin
Vårdbegäran överrapportering enligt SBAR i Lifecare eller via telefon -
rutin 230530.pdf (botkyrka.se)