---
title: "Rutin palliativ vård 6 okt25"
source_file: "Vård- och omsorgsboende/Rutin%20palliativ%20v%C3%A5rd%206%20okt25.pdf"
source_url: "https://botwebb.botkyrka.se/download/18.4ab149f01999df986562151a/1759752534746/Rutin%20palliativ%20v%C3%A5rd%206%20okt25.pdf"
---

Vård- och omsorgsförvaltningen
Dokumentet är beslutat av: [Verksamhetschef för vård och omsorgsboende
Dokumentet beslutades den: [2025-09-18]

---

Dokumentet gäller tillsvidare
Dokumentet ersätter: [palliation rutin från HSV]
Dokumentansvarig är: [verksamhetsutvecklare vård och omsorgsboende]

1/5
# RUTIN
Palliativ vård i livets slutskede
## Inledning
En god palliativ vård vilar på fyra hörnstenar; symtomlindring, teamarbete,
kommunikation och relation samt närståendestöd.
(För förklaring Bilaga 1)
## Roller och ansvar
Medarbetare - ansvar för att följa rutin och att uppmärksamma enhetschef
om det finns oklarheter eller svårigheter att följa rutin.

Enhetschef – ansvar för att rutin är känd och väl implementerad bland
medarbetare.
## Ansvar
Omsorgspersonal ansvarar för att:
- Utföra den basala omvårdnaden (hygien, munvård och lägesändringar)
- Omhändertagandet av närstående (praktisk information, kaffe, sova över
möjligheter och stödsamtal) blir det bästa möjliga
- Omvårdnadsmiljön i sin helhet är trivsam genom att:  Det är lugnt, tryggt,
rent och fint på rummet, ta bort inte aktuella hjälpmedel, det är vädrat i
rummet, belysning är behaglig, ta reda på om det finns speciella önskemål,
musik, klädsel, blommor med mera.
- Observera, rapportera och dokumentera behov och förändringar till
sjuksköterska samt informera sjuksköterska när dödsfallet inträffar.
Se övriga yrkesgrupper i Bilaga 2
## Område
Vård och omsorgsboende
## Utförande
Medicinsk planering
•
Du blir informerad av sjuksköterskan när patienten övergår till
palliativ vård i livets slutskede.

2/5
•
Följ sjuksköterskans instruktioner om vilka rutiner och vårdinsatser
som gäller.
•
Om du märker några förändringar i patientens tillstånd, kontakta
sjuksköterskan omedelbart.
Brytpunktssamtal
•
Sjuksköterskan och läkaren ansvarar för samtal med patient och
närstående om vårdens inriktning.
•
Din roll är att ge stöd, lyssna och informera närstående om hur
vården fungerar.
•
Dokumentera eventuella frågor eller synpunkter från patient eller
närstående och meddela sjuksköterskan.

Religiösa/andliga önskemål
•
Ta hänsyn till patientens önskemål kring andlighet, religion och
kultur. (Detta skall vara tydligt i genomförandeplanen)
•
Informera sjuksköterskan om patienten eller närstående uttrycker
behov av särskild ceremoni eller rituell handling.

Symtomlindring
•
Utför ordinerade insatser som lägesändringar och munvård enligt
signeringslista.
•
Var uppmärksam på tecken på smärta, oro, andnöd eller illamående
och kontakta sjuksköterskan direkt.
•
Följ sjuksköterskans anvisningar för att lindra symtom med
evidensbaserade metoder.

Smärta
•
Använd validerade smärtskattningsinstrument som Abbey Pain Scale
om du är instruerad.
•
Dokumentera och rapportera all smärta till sjuksköterskan.

3/5
Munvård
•
Utför munvård med munvårdspinnar, smörjande olja eller
mineralvatten minst varannan timme.
•
Rengör proteser och borsta tänder enligt rutinen.
•
Rapportera om patienten har sår, svamp eller smärta i munnen.

Nutrition
•
Respektera om patienten inte vill äta eller dricka i livets slutskede.
•
Hjälp patienten att äta eller dricka om hen önskar, och anpassa enligt
önskemål.
•
Försök lugna både patient och närstående genom att förklara det
minskade behovet av mat och dryck i livets slutskede.

Närståendestöd
•
Var lyhörd för närståendes behov och önskemål om information och
delaktighet.
•
Informera sjuksköterskan om närstående uttrycker oro eller önskar
samtal.
•
Stöd närstående genom att erbjuda samtal och praktisk hjälp.

4/5
Bilaga 1
Symtomlindring: innefattar fysiska, psykiska, sociala och existentiella
behov. I samråd med patienten förebygga och lindra symtom samtidigt som
integritet och autonomi beaktas.
Teamarbete: markerar samarbete mellan olika professioner, allt efter
patientens behov.
Kommunikation och relation: handlar om att främja patientens livskvalitet.
Det innebär god kommunikation och goda relationer inom och mellan
teamet men också i förhållande till patienten och närstående.
Närståendestöd: bör ges under sjukdomstiden men även efter dödsfallet.
Närstående ska kunna känna sig delaktiga i vården och få information och
stöd utefter sina behov och förutsättningar.
Bilaga 2
Gemensamt ansvar i teamet vid vård i livets slut
Alla professioner (enhetschef, sjuksköterska, fysioterapeut, arbetsterapeut
och övrig personal) ansvarar för att:
•
Vården bedrivs i enlighet med nationella vårdprogrammet och lokala
rutiner för palliativ vård.
•
Den äldre personen och närstående bemöts med respekt, lyhördhet
och omtanke.
•
Kontinuitet i vården eftersträvas så långt som möjligt.
•
Närstående får information, stöd och möjlighet till delaktighet.
•
Teamet samverkar och har regelbundna avstämningar för att följa
upp behov, åtgärder och resultat.
•
Efter dödsfallet genomförs ett gemensamt avslut och erfarenheter tas
tillvara för lärande.

Enhetschefens särskilda ansvar
•
Säkerställa att rutiner och vårdprogram är kända och följs.
•
Samordna vården och personalresurserna utifrån den döendes och
närståendes behov.
•
Sammankalla teamet för regelbundna utvärderingar och
avstämningar.
•
Stötta personalen under vårdtiden, både praktiskt och emotionellt.
•
Ansvara för bemanning, inklusive beslut om extra vak.
•
Föra tillbaka resultat från Palliativregistret och driva
förbättringsarbete på enhetsnivå.

5/5
Sjuksköterskans särskilda ansvar

•
Bedöma patientens tillstånd och genomföra regelbundna skattningar
(smärta, illamående, andnöd, ångest, förvirring).
•
Upprätta och följa hälsoplan för vård i livets slut.
•
Administrera symtomlindrande läkemedel enligt ordination.
•
Göra bedömning och besluta om behov av extra vak.
•
Dokumentera bedömningar, avvikelser och åtgärder.
•
Säkerställa att alla i teamet och närstående är informerade om att
personen är döende.
•
Erbjuda stödsamtal och efterlevandesamtal till närstående.
•
Genomföra munhälsobedömning och initiera lindrande åtgärder.
•
Beakta religiösa och andliga önskemål i vården.

Fysioterapeutens och arbetsterapeutens särskilda ansvar (Rehab)
•
Bedöma behov av positionering, hjälpmedel och förflyttningsteknik i
livets slut.
•
Handleda personal och närstående i att använda kuddar,
lägesändringar och avlastande ställningar.
•
Ge råd om åtgärder som kan minska obehag och öka komfort.
•
Bidra till att förebygga trycksår, smärta och andningsbesvär genom
anpassningar.
•
Stödja teamet i att skapa så god fysisk miljö och funktion som
möjligt för den döende.

Läkarens ansvar:
- Övergripande medicinskt ansvar, medicinsk bedömning av
brytpunktssamtal
- Att göra bedömning av försämring och medicinskt behov
- Att ordinera vid behovs läkemedel vid livets slutskede
- Att utfärda dödsbevis (SOSFS 1996:29; § 15)