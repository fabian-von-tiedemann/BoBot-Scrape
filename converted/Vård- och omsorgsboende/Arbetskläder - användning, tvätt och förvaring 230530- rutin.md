---
title: "Arbetskläder - användning, tvätt och förvaring 230530- rutin"
source_file: "Vård- och omsorgsboende/Arbetskl%C3%A4der%20-%20anv%C3%A4ndning,%20tv%C3%A4tt%20och%20f%C3%B6rvaring%20230530-%20rutin.pdf"
source_url: "https://botwebb.botkyrka.se/download/18.46f3990e1884c6bfcff1b771/1685464235434/Arbetskl%C3%A4der%20-%20anv%C3%A4ndning,%20tv%C3%A4tt%20och%20f%C3%B6rvaring%20230530-%20rutin.pdf"
---

Dokumentet är beslutat av: omsorgschef Ramona Grapenhielm
Dokumentet beslutades den: 2023-05-23

---

Dokumentet gäller tillsvidare
Dokumentet ersätter: [Nytt dokument]
Dokumentansvarig är: [verksamhetsutvecklare vård- och omsorgsboende Elisabet Hedin Ribeiro]1/6
# RUTIN
Arbetskläder – användning, tvätt
och förvaring - rutin
Denna rutin förtydligar hur arbetskläder används, tvättas och förvaras.
Syftet är att förebygga vårdrelaterade infektioner och minska risker för att
medarbetare och boende blir infekterade av smittämnen eller blir varaktiga
smittbärare.

Rutinen följer Socialstyrelsens föreskrifter SOFS: 2015:10 om basal hygien
i vård och omsorg, Arbetsmiljöverkets föreskrift AFS 2018:4 föreskrifter
som smittspridning och Vårdgivarguidens ”Vårdhygien för särskilda
boendeformer för äldre” samt Botkyrka kommuns ”Riktlinje arbetskläder”.
Hur arbetskläder ingår i basala hygienrutiner beskrivs även i rutin  Följa
basala hygienrutiner- rutin.pdf (botkyrka.se). Krav på
tvättstuga/tvättutrymme beskrivs i bilaga 1 och krav på förråd/klädförvaring
beskrivs i bilaga 2.
## Roller och ansvar
Verksamhetschef – ansvarar för att rutin finns
Enhetschef - ansvarar för att rutinen är känd, väl implementerad och följs av
medarbetare.
Medarbetare - ansvarar för att följa och arbeta enligt rutin och att
uppmärksamma enhetschef om det finns oklarheter eller svårigheter att följa
rutin.
## Område
Rutinen gäller för samtliga medarbetare som deltar i det vård- och
omsorgsnära arbetet på vård- och omsorgsboenden.
## Utförande
Rutinen beskriver koppling till basala hygienrutiner och användning, tvätt
och förvaring av arbetskläder.

Dokumentet är beslutat av: omsorgschef Ramona Grapenhielm
Dokumentet beslutades den: 2023-05-23
Dokumentet gäller tillsvidare
Dokumentet ersätter: [Nytt dokument]
Dokumentansvarig är: [verksamhetsutvecklare vård- och omsorgsboende Elisabet Hedin Ribeiro]2/6
Det här gäller för användning av arbetskläder:
- Arbetsgivaren står för arbetskläder och ser till att de finns i
tillräckligt mängd. Arbetskläderna ska följa Botkyrka kommuns
grafiska profil enligt riktlinjer för profilering av arbetskläder.
- Används under arbetstid: alla personalkategorier som vistas i
lokaler där det finns vård- och omsorgsarbete ska använda
arbetsklädsel under arbetstid.
- Privata kläder: det är inte tillåtet att bära privata kläder istället för
arbetsdräkt under arbetstid eller att använda ett privata långärmat
plagg under eller ovanpå arbetsdräkt.
- Privat bruk av arbetskläder: arbetskläder är inte personliga för
medarbetaren utan tillhör arbetsplatsen och får inte tas med hem.
- Arbetskläder vid resa: arbetskläder får inte användas vid resa till och
från arbetsplatsen. Om arbetet bedrivs på flera platser, får arbetskläder
dock bäras vid färd mellan arbetsplatserna.
- Arbetsdräkt består av underdel (byxa), överdel (kortärmad pikétröja,
tunika eller T-shirt) eller klänning och eventuellt mellanlager (fleece
eller sweatshirts). Mellanlager ska alltid tas av före direkt kontakt med
boende och aldrig användas i samband med direkt vård eller omsorg
av boende.
- Huvudduk: Botkyrka kommun tillhandahåller inte huvuddukar.
Medarbetare som önskar bära huvudduk i arbetet ansvarar själva för
att tvätta dessa i minst 60 grader samt att huvudduk under arbetets
gång är instoppad i arbetsdräktens överdel eller klänning.
- Skyddskläder: om arbetskläderna riskerar att komma i kontakt med
kroppsvätskor eller annat biologiskt material under ett vård- eller
omsorgsmoment, ska engångsplastförkläde, skyddsrock eller
motsvarande skyddskläder användas utanpå arbetskläderna.
Det här gäller för tvätt av arbetskläder:
- Efter avslutat arbetspass ska fickorna tömmas och arbetskläder
läggas direkt i tvättsäck för smutstvätt. Lägg inte smutstvätt på golv
eller inredning såsom handfat, stolar eller fåtöljer.
- Arbetsdräkt ska bytas dagligen och vid behov då de blivit våta
eller synligt förorenade.
- Arbetsdräkt ska tvättas i minst 60°C i kontrollerad och
kvalitetssäkrad process (på arbetsplatsen eller via upphandlad
leverantör) och torktumlas eller hängas i torkskåp direkt efter tvätt.

Dokumentet är beslutat av: omsorgschef Ramona Grapenhielm
Dokumentet beslutades den: 2023-05-23
Dokumentet gäller tillsvidare
Dokumentet ersätter: [Nytt dokument]
Dokumentansvarig är: [verksamhetsutvecklare vård- och omsorgsboende Elisabet Hedin Ribeiro]3/6
Det här gäller för förvaring av arbetskläder:
- Håll det rena rent: hantera all ren tvätt så att renheten bevaras.
Händer och underarmar ska vara tvättade och desinficerade innan
medarbetare hämtar nya arbetskläder.
- Städrutin ska finnas där det beskrivs hur ofta hyllor/skåp, tagytor
och golv ska rengöras och med vilket rengöringsmedel.
- Rena arbetskläder ska inte förvaras i våtutrymme eller
tvättstuga.
- Blanda inte arbetskläder och privata kläder – förvara dem inte
tillsammans.
- Blanda inte rena och smutsiga arbetskläder – förvara dem inte
tillsammans.

Dokumentet är beslutat av: omsorgschef Ramona Grapenhielm
Dokumentet beslutades den: 2023-05-23
Dokumentet gäller tillsvidare
Dokumentet ersätter: [Nytt dokument]
Dokumentansvarig är: [verksamhetsutvecklare vård- och omsorgsboende Elisabet Hedin Ribeiro]4/6
Bilaga 1: Krav på tvättstuga/tvättutrymme
Det här gäller för hur gemensamt
tvättutrymme/tvätttstuga ska vara utformat:
Tvätthantering är en process som ska kvalitetssäkras. Det innebär en
tvättstuga med ett bra flöde, d.v.s. från oren yta, tvättmaskin, torktumlare
och eventuellt torkskåp till ren yta.
Tvättstugan ska endast användas till tvätthantering. Kombinationer med
andra rumstyper får inte förekomma, exempelvis tvättstuga i kombination
med desinfektionsrum eller förråd.
Följande utrustning ska finnas i gemensam tvättstuga:

•
Tvättställ med tvål, engångspappershanddukar och
handdesinfektionsmedel.
•
Vägghängd hållare för handskar, plastförkläde/skyddsrock och plats
för ytdesinfektionsmedel och eventuellt visir
•
Diskbänk med ho.
•
Golvbrunn.
•
Skåp för tvättmedel, ytdesinfektion och liknande, eventuellt låsbart.
•
Plats för soppåse, tvättsäck och tvättkorgar.
•
Skilda utrymmen (arbetsbänk/arbetsyta) för hantering av rena och
smutsiga textilier.
•
Vitvaror (tvättmaskin och torktumlare/torkskåp).
Det här gäller för användning av gemensam
tvättstuga
•
Städrutin ska finnas: där det ska anges hur ofta golv ska städas,
vilka ytor (inkl hyllor och skåp) och tagställen som ska torkas av och
vilka rengörings- och desinfektionsmedel som ska användas ska
finnas. För att kvalitetssäkra kan checklistor för vilka ytor, frekvens
och medel användas.
•
Följ instruktioner: vitvaror (tvättmaskin och torktumlare/torkskåp):
tillverkarnas anvisningar för skötsel och underhåll av vitvaror ska
följas och tvättprocess och tvättemperatur ska kontrolleras
regelbundet.
•
Rena textilier ska förvaras torrt, dammfritt och fritt från möjlig
kontamination. Ren tvätt ska inte förvaras i våtutrymme eller på golv
utan så snart som möjligt föras över till klädförråd/utrymme för
klädförvaring.

Dokumentet är beslutat av: omsorgschef Ramona Grapenhielm
Dokumentet beslutades den: 2023-05-23
Dokumentet gäller tillsvidare
Dokumentet ersätter: [Nytt dokument]
Dokumentansvarig är: [verksamhetsutvecklare vård- och omsorgsboende Elisabet Hedin Ribeiro]5/6
Referenser: Vårdhygien Stockholms Rengöring och desinfektion.pdf |
Vårdgivarguiden (vardgivarguiden.se) och Vårdhygien Stockholms
| Vårdhygien för särskilda boendeformer för äldre.pdf | Vårdgivarguiden |
|---|---|
(vardgivarguiden.se)

Dokumentet är beslutat av: omsorgschef Ramona Grapenhielm
Dokumentet beslutades den: 2023-05-23
Dokumentet gäller tillsvidare
Dokumentet ersätter: [Nytt dokument]
Dokumentansvarig är: [verksamhetsutvecklare vård- och omsorgsboende Elisabet Hedin Ribeiro]6/6
Bilaga 2: Krav på förråd för
arbetskläder/klädförråd

- Förvaring av rena arbetskläder: rena arbetskläder ska förvaras
dammfritt och så fritt från möjlig kontamination som möjligt, helst
skåp eller på en avskild hylla i ett stängt rum.
- Rengöring av klädförråd: hyllor/skåp där rena arbetskläder
förvaras ska rengöras regelbundet och ren tvätt får inte förvaras i
våtutrymme eller på golv. Ytor och tagställen där den rena tvätten
hanteras ska rengöras och desinfekteras regelbundet.
- Handtvätt och handdesinfektion: det ska finnas tillgång till
handtvätt och handdesinfektion nära där rena arbetskläder förvaras.
läggs in och hämtas ut.