---
title: "Boendesamordning revidering 26 maj"
source_file: "Vård- och omsorgsboende/Boendesamordning%20revidering%2026%20maj.pdf"
source_url: "https://botwebb.botkyrka.se/download/18.15e951201975d4dae024b07e/1750667478840/Boendesamordning%20revidering%2026%20maj.pdf"
---

Vård- och omsorgsförvaltningen
Dokumentet är beslutat av: [Verksamhetschef Marita Ölmheden]
Dokumentet beslutades den: [2020-01-07, uppdaterat 2022-05-13 -2025-05-21]

---

Dokumentet gäller tillsvidare
Dokumentansvarig är: [verksamhetsutvecklare Vård och omsorgsboende]

1/3
# RUTIN
Boendesamordning, Vård- och
omsorgsboende -Utförare
## Inledning
Syftet med denna rutin är att beskriva processen för in- och utflyttning på
vård- och omsorgsboende samt klargöra ansvarsfördelning.

För information om Myndighetsansvar hänvisas till ”Boendesamordning
vård- och omsorgsboende -Myndighet”. Denna rutin får endast revideras
parallellt med nyss nämnda rutin för utförare.

## Roller och ansvar
Verksamhetschef – ansvar för att rutin finns.

Enhetschef – ansvar för att rutin är känd av medarbetare och att rutin
används på enheten.
## Område
Enhetschef vård- och omsorgsboende:
- tar emot uppdrag/beställning och verkställer insats enligt
kontraktsdatum.
- Organiserar inflyttning och informerar den boende om vård- och
omsorgsboendet.
- Undertecknar två kontraktskopior samt bilagor och lämnar ut en
kopia av dessa till den boende/företrädare för den boende för
underskrift. En uppsättning av det undertecknade kontraktet
förvaras sedan i den boendes personakt.
- Meddelar Myndighet eventuellt förändrat behov hos den boende.
- Meddelar Myndighet när en boende avlider och dennes lägenhet
då blir tillgänglig.
- Ansvarar för att organisera eventuell magasinering av dödsbo.
## Utförande
Vid inflyttning
När en individ har fått beslut och kommer att anvisas lägenhet informeras
enhetschef genom beställning, eller vid via telefon vid akut behov. Av
informationen framgår även inflyttningsdatum. Enhetschefen organiserar
inflyttningen och tidpunkt för, se Lathund kring paus om Boende inte flyttar
in på en gång.

2/3

Om individen önskar visning av lägenheten tar hen eller företrädare kontakt
med vård- och omsorgsboendet. Om den som ska flytta in eller företrädare
efterfrågar mått på lägenheten ansvarar enhetschefen för att ta fram och
kommunicera dessa.

Vid inflyttning ansvarar enhetschef för att bägge parter undertecknar
hyreskontrakt samt bilaga samt att ett exemplar av kontraktet plus bilaga
sparas i personakten.

Vid eventuellt förändrat behov hos den boende, eller annan eventuell orsak
som kan leda till byte eller flytt, tar enhetschef kontakt med
boendesamordnaren som i sin tur meddelar biståndshandläggaren.
Handläggare gör en behovsbedömning och om flytt är aktuellt görs ett nytt
uppdrag/en ny beställning som meddelas boendesamordnaren som i sin tur
meddelar båda berörda boenden. Handläggaren ansvarar sedan för att utreda
och besluta om eventuell flytt ska ske inom eller mellan vård- och
omsorgsboende. När beslut är fattat meddelar boendesamordnare berörda
enhetschefer (befintlig och mottagande enhetschef). I samband med flytten
skickas ett nytt uppdrag/beställning samt nytt hyreskontrakt och bilaga till
det nya vård- och omsorgsboendet. Samma process gäller när boende själv
har önskemål om att byta vård- och omsorgsboende.

Vid utflyttning
När en boende avlidit meddelar enhetschef boendesamordnaren och
avgiftshandläggare via Lifecare. Om en boende avlider på sjukhus meddelar
boendesamordnare enhetschef. Om information att boendes avlidit på
sjukhus når vård- och omsorgsboendet först informerar enhetschefen då
boendesamordnaren.

Enhetschefen avslutar verkställigheten i verksamhetssystemet. Dödsboet har
sju dagar på sig att tömma och städa lägenheten från det att personen
avlidit/behovet inte längre kvarstår. Enhetschefen ansvarar vid avsteg för att
meddela boendesamordnaren. Om hyra ska debiteras för fler än sju dagar
meddelar boendesamordnare även avgiftshandläggaren.

Lägenhet ska tömmas och städas (inklusive fönsterputs) inom sju dagar.
Ansvar för detta ligger på dödsbo. Om lägenheten inte inom sju dagar tömts
och städats ska enhetschef meddela avgiftshandläggaren som sedan
fakturerar dödsboet och sedan påbörja städning och magasinering.
Enhetschef ansvarar för att innehållet i lägenheten magasineras samt för att
städning av lägenheten genomförs. Den boendes föremål fotograferas och
noteras på en inventarielista och foton sparas av enhetschef och förvaras
tillsammans med inventarielista. Vård- och omsorgsboendet ansvarar vidare
för packning av lösa föremål och den fysiska flytten till förråd.

3/3
Samtliga taggar och nycklar som utkvitteras vid inflyttning ska återlämnas
vid avflyttning. Om detta inte sker, meddelar enhetschef
avgiftshandläggaren för debitering enligt självkostnadspris för
nyanskaffning.
Kontrakt för lägenhet gallras när det inte längre är aktuellt, i enlighet med
dokumenthanteringsplan.

Samma rutin gäller om boende flyttar av annat skäl än att hen avlider.

## Uppföljning
Rutinen träder i kraft 7/1–2020. Rutinen ska, tillsammans med rutin
”Boendesamordning Vård- och omsorgsboende -Myndighet”, följas upp
årligen och revideras vid behov. Rutinen uppdateras och träder i kraft i ny
version 1/06-2025.