---
title: "Veckosammanfattning social journal vård"
source_file: "Vård- och omsorgsboende/Veckosammanfattning%20social%20journal%20v%C3%A5rd.docx"
source_url: "https://botwebb.botkyrka.se/download/18.1bed0c618d8264c56f264bf/1707922354944/Veckosammanfattning%20social%20journal%20v%C3%A5rd.docx"
---

Veckosammanfattning social journal vård- och omsorgsboende

Veckosammanfattning ska göras av i första hand kontaktperson 1 (KP), i andra hand kontaktperson 2 och om dessa två inte är i tjänst av annan omsorgspersonal som är i tjänst den veckodag/den tidpunkt som har beslutats som dag för veckosammanfattning.

Den som ska skriva veckosammanfattning ska

läsa igenom den gångna veckans anteckningar i social journal och

läsa igenom genomförandeplan (GFP) och ta reda på:

Hur har det gått med insatser i GFP under veckan? Vilka insatser har inte kunnat genomföras och varför har det inte gått? Behöver GFP justeras?

Vilka ”händelser av vikt” har inträffat under veckan? Händelser av vikt kan vara läkar-, frisör-, tandläkar- eller sjukhusbesök, besök av närstående, utevistelser, firande av märkesdagar (födelsedag, alla hjärtans dag, höstfest etc) och exempelvis egentid med KP.

Se över samtycke till skydds- och begränsningsåtgärder (ex sänggrindar, golvlarm, trygghetslarm, brickbord) och om samtycke getts till att de har använts.

Den boendes upplevelse: hur har den boende upplevt veckan när KP stämt av? ”Har varit en lugn vecka/Bertil uppskattade fredagspuben då hans tidigare arbetskamrater kom förbi/Emal berättar att han har känt sig lite nedstämd under veckan”

En sammanfattande veckoanteckning kan exempelvis se ut så här:

”Under veckan som varit har samtliga insatser i genomförandeplanen kunnat genomföras och /boende namn/ har gett samtycke till sänggrindar och golvlarm alla kvällar /utom tisdag kväll då xx valde att sitta uppe och titta på hockeyfinalen i sin fåtölj/. Xx har tagit emot besök av svägerska Francis och sonen Gothardt med barnbarn tisdag eftermiddag och söndag lunch. Xx var tillsammans med grannarna ute på promenad må-, on- och fre eftermiddag och deltog i bingo och gymnastik ”lätta rörelser” på onsdag. XX berättar att hon tycker att veckan har varit rolig/lite långsam/händelserik/händelsefattig”