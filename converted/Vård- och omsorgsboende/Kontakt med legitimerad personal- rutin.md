---
title: "Kontakt med legitimerad personal- rutin"
source_file: "Vård- och omsorgsboende/Kontakt%20med%20legitimerad%20personal-%20rutin.pdf"
source_url: "https://botwebb.botkyrka.se/download/18.6783bdac18529b6f21623c4d/1673617857692/Kontakt%20med%20legitimerad%20personal-%20rutin.pdf"
---

# KONTAKT MED LEGITIMERAD PERSONAL
Verksamheter inom äldreomsorg med kommunal hälso- och sjukvård
Tillhör ärende: VON/2020:00308
## SN/2020:00537
Datum 22-01-20   Enhetschefer

---

Sjuksköterskeenheten/ Rehabenheten
6. Kontakt med läkare eller annan
hälso- och sjukvård när patientens
tillstånd fordrar det

Kontakt med legitimerad personal

## Inledning
Hur och när omsorgspersonal ska ta kontakt med legitimerad personal och vad
som är viktigt att ta reda på innan och överrapportera till legitimerad personal
samt kontakt mellan olika yrkeskategorier av legitimerad personal.

## Roller och ansvar
När omsorgspersonal inom samtliga verksamheter med kommunal hälso- och
sjukvård ska kontakta legitimerad personal.

Kontakt mellan olika yrkeskategorier av legitimerad personal.

Med legitimerad personal menas här sjuksköterska, arbetsterapeut, sjukgymn-
ast/fysioterapeut samt dietist inom Hälso- och sjukvårdsenheten.

## Område
Kontakt med legitimerad personal utöver det som tas upp i rutin för boende-
genomgång och kvalitetsråd.
## • SBAR
- Vårdbegäran
- Lifecaremeddelanden
- Arbetsterapeut
- Sjukgymnast/fysioterapeut
- Dietist
- Sjuksköterska

## SBAR
SBAR är en strukturerad form av överrapportering som ska användas vid vård-
begäran och i alla telefonsamtal med legitimerad personal.
S – Situation: Uppge ditt namn och boendet du ringer ifrån. Ange brukarens
namn och personnummer. Vad är anledningen till att du ringer?
B – Bakgrund: Kort sjukhistoria, tidigare och nuvarande sjukdomar av bety-
delse. Beskrivning av hälsoproblemet.

A – Aktuellt tillstånd: status vitala parametrar t.ex. blodtryck, puls, blodsocker,
hur mår patienten just nu?
R – Rekommendation: Här ska du ge mottagaren ditt förslag till åtgärd utifrån
de uppgifter som du lämnat.  Innan samtalet påbörjas ska du ha tagit ställning
till vad din rekommendation är, vad önskar du får åtgärd?

Kom också överens om tidsram och uppföljning. Var konkret, både om tiden
(t.ex. ny kontroll om en timme) och vem som är ansvarig för ny kontakt för att
undvika missförstånd.

Vårdbegäran – i verksamhetssystem
Vårdbegäran skickas av omvårdnadspersonal vid behov av en icke akut insats
av hälso- och sjukvårdspersonal. Observera att dietist inte hanterar vårdbegä-
ran. Vårdbegäran ska inte skickas i de situationer omvårdnadspersonal behöver
omedelbar kontakt med legitimerad hälso- och sjukvårdspersonal, då tas kon-
takt via telefon.

Vårdbegäran hanteras endast vardagar under kontorstid av hälso- och sjuk-
vårdspersonal.

Legitimerad hälso- och sjukvårdspersonal som arbetar under jourtid (kväll, natt
och helg) kan vid telefonsamtal från personal göra bedömning att ärendet inte
är akut och uppmana personalen att skicka en vårdbegäran som hanteras näst-
kommande vardag. Vårdbegäran kommer till den legitimerad hälso- och sjuk-
vårdspersonal som är knutna till den enheten där brukaren bor. Vårdbegäran
skrivs enligt SBAR, se under rubrik ”SBAR” ovan.

Legitimerad personal tar emot vårdbegäran och gör ett ställningstagande samt
motiverar prioriteringen. Denna information återkopplas till omvårdnadsperso-
nalen så den är viktig.

Lifecaremeddelanden
Lifecare meddelanden är en kontaktväg för övrig information mellan legitime-
rad personal och omvårdnadspersonal som inte rör enskild brukare. I ämnesra-
den ska det stå avdelning så att ansvarig legitimerad personal i första hand lä-
ser meddelandet.

Kontaktuppgifter till hälso- och sjukvårdspersonal som arbetar mot vård- och
omsorgsboendena samt dagverksamheter:
•
Vof VOB enhetens namn HSV – Information som behöver nå hela teamet

•
Vof VOB enhetens namn Sjuksköterskor.
•
Vof VOB enhetens namn Arbetsterapeut/fysioterapeut.

Kontaktuppgifter till hälso- och sjukvårdspersonal som arbetar mot service-
hus/servicelägenheter:
•
Vof VOB enhetens namn HSV – Information som behöver nå hela teamet
•
Vof VOB enhetens namn Sjuksköterskor.
•
Vof enhetens namn Arbetsterapeut/fysioterapeut.

Kontakt till dietist som arbetar mot hela äldreomsorgen:

•
Vof dietist.

Vid Icke-akut informationsöverföring för brukare med pågående dietistkon-
takt kan meddelanden skickas via Lifecare-meddelande. Viktigt att brukarens
personnummer och namn samt boende och avdelning står med i meddelandet.

Arbetsterapeut
Arbetsterapeuten arbetar med aktivitet och delaktighet i kombination med
kroppsfunktion. Arbetsterapeuten kan konsulteras för att anpassa aktiviteter för
att möjliggöra att brukaren kan delta i enhetens aktivitetsutbud samt göra en
bedömning av funktions- och aktivitetsförmåga som rör de dagliga aktiviteter.
Arbetsterapeuten arbetar med aktivitetsbalans och ser till brukarens ork och
förmåga samt vilka förutsättningar som finns i aktivitetsutförandet.

Generellt ska en arbetsterapeut kontaktas då det sker en förändring i brukarens
status som relaterar till aktivitetsutförande, hjälpmedelsanvändning eller pati-
entsäkerhet.

Kontakta arbetsterapeut i första hand via vårdbegäran, vid behov av rådgivning
kontakta arbetsterapeut via telefon eller lifecaremeddelanden. Vid kontakt med
arbetsterapeut uppge information enligt SBAR.

En arbetsterapeut kontaktas när det gäller nedan listade områden:
- Svårigheter att utföra en/flera dagliga aktiviteter som t.ex. äta eller
dricka (ADL-bedömningar).
- Kognitiva funktioner (förstå klocka, tid och datum, minnessvårigheter,
försämrad förmåga att tolka miljön runtomkring samt att hitta och ori-
entera sig).

- Kommunikation (att kunna göra sig förstådd och att bli förstådd).
- Funktionsnedsättning av arm- eller hand.
- Vård i livets slut.
- Inflytt/utflytt.
- Trycksår, rodnader.
- Inläggning sjukhus.
- Återkomst efter sjukhusvistelse.
- Problem eller frågor angående hjälpmedel.
- Om brukaren avlidit.
- Förändrad kroppsfunktion eller kroppsvikt.
- Smärtproblematik, spasticitet eller stelhet
- Förflyttningssvårigheter.
- Synsvårigheter, sömnproblematik,
- Oro, nedstämdhet eller beteendeproblematik.
- Tillfällen då HSL-uppdrag inte fungerar eller utförs.
- Behov av hembesök i ordinärt boende.

Se även bilaga 1 för områden som rör arbetsterapeuter och fysioterapeu-
ter/sjukgymnaster.

Fysioterapeut/sjukgymnast
Fysioterapeut/sjukgymnast gör bedömningar i förflyttning samt kroppsfunktion
samt instruerar eller utför träning för att återfå förmågor eller bibehålla för-
mågor. Fysioterapeut/sjukgymnast arbetar med ”balans (fysisk förmåga samt
krav) i rörelse” och betonar vikten av daglig fysisk aktivitet för välbefinnandet.

Kontakta fysioterapeut/sjukgymnast i första hand via vårdbegäran, vid behov
av rådgivning kontakta fysioterapeut/sjukgymnast via telefon eller lifeca-
remeddelanden. Vid kontakt med fysioterapeut/sjukgymnast uppge informat-
ion enligt SBAR.

Fysioterapeut/sjukgymnast kontaktas alltid vid nedanstående om det finns pro-
blem eller om det sker förändringar. Förändringar kan påverka aktivitetsutfö-
rande, hjälpmedelsanvändningen och vara patientsäkerhetsrisker. En fysiotera-
peut/sjukgymnast kontaktas när det gäller nedan listade områden:

- Andning.
- Muskelsvaghet, balans, gångförmåga.

- Smärta, spasticitet, motorisk oro eller stelhet.
- Fall.
- Förmåga att förflytta sig, rörlighet i säng/stol osv – positionering i
säng.
- Vård i livets slut.
- Inflytt/utflytt.
- Trycksår, rodnader.
- Inläggning sjukhus.
- Återkomst efter sjukhusvistelse.
- Problem eller frågor angående hjälpmedel.
- Om brukaren avlidit.
- Förändrad kroppsfunktion eller kroppsvikt.
- Smärtproblematik, spasticitet eller stelhet
- Förflyttningssvårigheter.
- Synsvårigheter, sömnproblematik,
- Oro, nedstämdhet eller beteendeproblematik.
- Tillfällen då HSL-uppdrag inte fungerar eller utförs.
- Behov av hembesök i ordinärt boende.

Se även bilaga 1 för områden som rör arbetsterapeuter och fysioterapeu-
ter/sjukgymnaster.

Dietist
Vid behov av nutritionsbedömning
Dietist kan kontaktas för brukare med risk för undernäring eller andra nutrit-
ionsproblem. För nya ärenden tas kontakt med dietist via sjuksköterska. Sjuk-
sköterska bör innan kontakten ha gjort en 3-dagars mat- och vätskeregistrering,
dokumenterat aktuell vikt och längd samt satt in grundläggande nutritionsåt-
gärder. Sjuksköterska kontaktar dietist via lifecare-meddelanden och anger då:
•
Personnummer
•
Kontaktorsak
•
Nutritionsbedömning
•
Vidtagna nutritionsåtgärder

För brukare med sondmat eller för mer akuta ärenden bör dietisten kontaktas
direkt via telefon.

Pågående ärenden

För ärenden gällande brukare där dietist redan är inkopplad kan uppföljning
göras via lifecare-meddelanden utav omsorgspersonal eller legitimerad perso-
nal. Vid mer akuta ärenden bör kontakten ske via telefon. Dietist hanterar inte
vårdbegäran.

Kontakt tas vid t.ex. frågor kring kosttillägg, förändring av matintag, vikt eller
andra nytillkomna nutritionsproblem hos brukaren. För frågor om brukare där
dietist inte har ett pågående ärenden, ta kontakt med legitimerad personal via
vårdbegäran.

Sjuksköterska
Akut situation
Vid en urakut situation så som akut andnöd, kraftig blödning eller annat som
utgör fara för brukarens liv, larma 112 och kontakta därefter kommunens
sjuksköterska för att informera om det inträffade samt om att 112 är kontaktad.

Det är omöjligt att beskriva alla situationer och tillstånd hos brukare som inne-
bär att kontakt behöver tas med sjuksköterska.

Behov av medicinsk bedömning
Vid behov av medicinsk bedömning av brukarens tillstånd ska ansvarig sjuk-
sköterska kontaktas. Det finns olika symptom och kontroller som omsorgsper-
sonalen behöver uppmärksamma och ta reda på innan kontakt med sjukskö-
terska för att vara förberedd på att svara på sjuksköterskans frågor. Det är vik-
tigt att sjuksköterskan får korrekt och tillräcklig information för att göra en be-
dömning. Som hjälp används en strukturerad form av rapportering: SBAR. Ta
fram läkemedelslista innan du ringer, där framgår brukarens namn och person-
nummer och information som kan vara värdefull.

Var beredd på följande frågor.
•
Är brukaren vaken?
•
Hur är andningen (andningsproblem?)
•
Vid diabetes: kontrollera blodsocker innan
•
Har brukaren ont? Var/ Hur länge?
•
Fall
•
Urin (grumlig, luktar, blodig, smärta/kissar ofta, när senast)
•
Vid misstanke om feber/frossa: kontrollera temp innan
•
Illamående och kräkningar?
•
Oro?
•
Mediciner (tagit, när?)

•
Ätit, druckit?
•
Senaste avföring?
Sjuksköterskan kan behöva ställa ytterligare frågor för att kunna göra en kor-
rekt bedömning och prioritering av ärendet. Sjuksköterskan bedömer situat-
ionen, åtgärdar och kontaktar vid behov läkare.

Sjuksköterska ska alltid kontaktas om brukaren:
▪
har svårt att andas, eller har hjärtbesvär.
▪
har svimmat, är chockpåverkad (blek, kallsvettig, snabb puls) eller klagar
över nytillkommen plötslig yrsel.
▪
börjar blöda. Om möjligt försök stoppa synlig blödning. Observera om blod
ses i urinen, om svart avföring förekommer eller blåmärken.
▪
har ramlat
▪
får ihållande, svår smärta. Kontakta även sjuksköterska om övergående
smärta eller när pågående smärtbehandling inte hjälper.
▪
får feber eller tecken på infektion.
▪
har problem i samband med medicinering, t ex. inte tar sin medicin eller tap-
par medicinen. Om patienten har egenvård och omvårdnadspersonal ser att
det finns en risk att patienten skadas i samband med egenvården. Om oklar-
heter uppstår angående läkemedelsdos, ordinationshandling eller signerings-
lista, kontakta sjuksköterska innan du ger läkemedlet.
▪
är diabetiker och uppvisar tecken på lågt blodsocker som blekhet, kladdig och
slö eller tecken på högt blodsocker som trötthet. Ta blodsocker innan kontakt
med sjuksköterska.
▪
inte vill äta eller dricka, har kräkningar eller diarré.
▪
har svårigheter att kissa eller förstoppning.
▪
får tecken på begynnande trycksår. Om det uppkommer ett sår, en lokal rod-
nad, värmeökning eller någon form av infektion.
▪
har problem med sömnen som inte går att åtgärda med omvårdnad.
▪
har stor oro eller ångest som inte går att avleda med omvårdnadsåtgärder.
▪
har blivit utsatt för övergrepp eller att det finns misstanke om övergrepp
▪
behöver mer information om sin sjukdom, behandling eller kring sin situation.
▪ om ett HSL-uppdrag inte fungerar eller utförs
▪
är palliativ och har behov av symptomlindring. Ta stöd av Abbey Pain Scale.
▪
har avlidit.

Om situationen inte är akut, gå in i brukarens journal och kontrollera senaste
anteckningarna om det står något om brukarens besvär/situation och vad som
sagts tidigare.

Kontakta också sjuksköterska:
Om situation uppstår där något oförutsett har inträffat eller kan inträffa med
medicintekniska produkter eller utrustning hos brukaren. Exempel på medicin-
tekniska produkter kan vara katetrar i urinblåsa eller i magsäck. Exempel på
utrustning kan vara syrgasutrustning eller utrustning för hjälp vid sondmatning.

Om situation där etiska frågeställningar uppstår, där du behöver samtalsstöd i
hur du ska agera.

Bilaga 1.