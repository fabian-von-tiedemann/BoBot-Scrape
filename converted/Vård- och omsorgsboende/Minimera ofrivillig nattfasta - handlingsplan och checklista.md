---
title: "Minimera ofrivillig nattfasta - handlingsplan och checklista"
source_file: "Vård- och omsorgsboende/Minimera%20ofrivillig%20nattfasta%20-%20handlingsplan%20och%20checklista.pdf"
source_url: "https://botwebb.botkyrka.se/download/18.6783bdac18529b6f2161e989/1673354370575/Minimera%20ofrivillig%20nattfasta%20-%20handlingsplan%20och%20checklista.pdf"
---

1/5
# HANDLINGSPLAN OCH CHECKLISTA
/Vård- och omsorgsförvaltningen/

/2022-04-01/

Handlingsplan minimera ofrivillig nattfasta
## Inledning
För lång nattfasta definieras som nattfasta som överstiger elva timmar. För
lång nattfasta kan noteras i samband med, nattfastemätning, kost- och
vätskeregistrering, boendegenomgång eller i samband med annan
uppföljning eller avstämning.

Hösten 2021 visade nattfastemätning att för lång ofrivillig nattfasta förekom
på ett antal vård- och omsorgsboenden. Då resultatet inte förbättrats som
förväntat efterfrågade MAS handlingsplan. För att underlätta för
genomförande upprättades även en checklista.

Syftet med handlingsplan och checklista är att säkerställa ett gemensamt
arbetssätt för att minimera ofrivillig nattfasta på vård- och omsorgsboenden
i Botkyrka kommun. Alla boende bör i sin genomförandeplan ha
dokumenterade åtgärder för att minimera ofrivillig nattfasta.

Handlingsplan utgår från ”Rutin måltidsmiljö” (Rutin för måltidsmiljö VOB
.pdf (botkyrka.se). Handlingsplan kan användas på individnivå eller
enhetsnivå utifrån enhetens och den boendes behov.
## Roller och ansvar
Enhetschef– ansvarar för att handlingsplan sätts in.
Medarbetare – ansvarar för att följa handlingsplan och att återkoppla till
legitimerad hälso- och sjukvårdspersonal om ytterligare stöd behövs.
Arbetsterapeut, sjukgymnast/fysioterapeut och sjuksköterska –bidra med
kunskap och fungera som stöd samt vid behov koppla in dietist, logoped,
läkare eller annan profession.
## Område
Arbeta enligt visionen för måltidsmiljön på Botkyrka kommuns vård- och
omsorgsboenden. Följa rutin ”Måltidsmiljö”.
## Utförande
I rutin ”Måltidsmiljö” under avsnittet ”Måltider” slås fast att:

”Det ska under dagen erbjudas frukost, lunch, middag, kvällsmål och flera
mellanmål. Nattfastan bör inte överskrida 11 timmar. Det ska finnas
tillgång till energirik dryck vid sidan om ordinarie måltider.”

Dokumentet är beslutat av: omsorgschef Ramona Grapenhielm
Dokumentet beslutades den: 2022-04-01
Dokumentet gäller till den: tills vidare
Dokumentet ersätter: nytt dokument
Dokumentansvarig är: verksamhetsutvecklare vård- och omsorg, hälso- och sjukvård och rehab Elisabet Hedin Ribeiro

I bilaga 3 ”Information om måltidsmiljön” anges under ”Nattmål” att:

”Nattpersonalen ska gå runt och erbjuda nattmål och förfrukost till de
boende som inte sover eller vaknar under natten/tidig morgon. Presentera
färdiga alternativ, gärna på en matvagn så att den boende kan se vad som
finns. Tänk på att den boende sitter ordentligt upp om den äter/dricker i
sängen.”

Medarbetare som noterar för lång ofrivillig nattfasta anmäler boende till
boendegenomgång och informerar EC, kostombud och den boendes
kontaktman. Efter kartläggning upprättas handlingsplan med mätbart mål.
Omsorgspersonal ansvarar för att åtgärder genomförs och legitimerad hälso-
och sjukvårdspersonal bistår med stöd och kopplar in andra professioner vid
behov. Mål följs upp vid påföljande boendegenomgång.

Handlingsplan stängs när mål nåtts. Om boende inte önskar minska nattfasta
lyfts frågan till EC och legitimerad omvårdnadspersonal för att undersöka
om det går att motivera till ökad delaktighet.
Tillägg till denna handlingsplan
Rutin ”Nyinflyttning vård- och omsorgsboende” ska kompletteras.
Nyinflyttad boende ska informeras om nattfasta och tillfrågas om egna
önskemål och förslag på åtgärder för att minska tid för nattfasta.
Rutin ”Nyanställning medarbetare vård- och omsorgsboende” ska
kompletteras med information om nattfasta och att boende ska tillfrågas om
egna önskemål och förslag.
.

Dokumentet är beslutat av: omsorgschef Ramona Grapenhielm
Dokumentet beslutades den: 2022-04-01
Dokumentet gäller till den: tills vidare
Dokumentet ersätter: nytt dokument
Dokumentansvarig är: verksamhetsutvecklare vård- och omsorg, hälso- och sjukvård och rehab Elisabet Hedin Ribeiro

/Vård- och omsorgsförvaltningen/

/2022-04-01

Checklista upprätta handlingsplan för att
minimera ofrivillig nattfasta
Följ den här när du ska ta fram åtgärder för att minimera nattfasta.
Ofrivillig nattfasta > 11 h upptäcks:
 Medarbetare som noterar för lång ofrivillig nattfasta informerar EC,
kostombud och den boendes kontaktman. Den boende anmäls till
nästkommande boendegenomgång.
Kartläggning - mätning av ofrivillig nattfasta:
Kontaktman (med stöd av kostombud vid behov) kartlägger hur lång
nattfasta den boende har. För att bryta nattfastan räknas mat eller dryck
innehållande minst 100 kcal:
 När intas sista måltiden/mellanmålet på kvällen?
 När intas första måltiden/mellanmålet på morgonen?

Kontaktman (med stöd av kostombud vid behov) kartlägger måltidssituation
och omgivningsfaktorer:
 Kontrollera att den boende har tillräckligt god sittställning under
måltiderna. Återkoppla med vårdbegäran till
sjukgymnast/fysioterapeut om bedömning eller stöd behövs.
 Kontrollera om den boende behöver hjälpmedel för att underlätta vid
måltiderna. Återkoppla med vårdbegäran till arbetsterapeut om
bedömning eller stöd behövs.
 Kontrollera om den boende har några av följande symptom. Om ”ja”
återkoppla med vårdbegäran till sjuksköterska:
 Det rinner saliv eller mat ur munnen.
 Hostar i samband med måltid.
 Avvikande ätbeteende (tex tar lång tid att äta, går ned i vikt,
undviker eller spottar ut vissa livsmedel).
 Kan bara hosta svagt.
 Påverkad andning eller röst vid måltid.
 Kan inte tugga ordentligt.

Dokumentet är beslutat av: omsorgschef Ramona Grapenhielm
Dokumentet beslutades den: 2022-04-01
Dokumentet gäller till den: tills vidare
Dokumentet ersätter: nytt dokument
Dokumentansvarig är: verksamhetsutvecklare vård- och omsorg, hälso- och sjukvård och rehab Elisabet Hedin Ribeiro

Delaktighet:
Kontaktman (med stöd av kostombud vid behov) efterfrågar delaktighet:
 Informerar den boende om att hen har för lång nattfasta och att det är
bra att undvika för lång nattfasta när man är äldre.
 Frågar den boende om upplevelse av nattfastan (ex ”vaknar
hungrig”, ”känner inte av den”, ”kan tänka mig en macka före
frukost”).
 Frågar den boende om egna önskemål eller förslag på hur nattfastan
ska minimeras.
Presentera förslag på åtgärder:
Kontaktman informerar den boende om möjliga åtgärder för att minska
nattfasta:
 Energirik dryck kan erbjudas utanför de ordinarie måltidstiderna
 Matvagn/snacksdisk med färdiga mellanmålsalternativ kan erbjudas
 Lägga till kvällsfika/mellanmål (kl 20-23)
 Om boende redan har kvällsfika/mellanmål – kan den senareläggas?
 Lägga till nattfika/nattmål (kl 23-04)
 Lägga till förfrukost (kl 05-07)
 Om boende redan har förfrukost – kan den tidigareläggas?
 Frågar den boende om vilka alternativ som hen skulle föredra eller
om det finns andra önskemål eller förslag.
 Överenskomna åtgärder, önskemål och förslag dokumenteras i
genomförandeplan.
Rimlighetsbedömning:
Kontaktman och kostombud gör en bedömning:
 Hur lång nattfasta är rimligt som mål om åtgärder sätts in?
 Hur ska resultatet mätas (bibehållen vikt, viktuppgång, antal
måltider/dygn)
Genomföra åtgärder:
Medarbetare med kvälls/nattjänstgöring:
 Förbereder snacksvagn/snacksdisk/matvagn
 Erbjuder mellanmål/fika/nattmål/förfrukost/snacks enligt
överenskommet (samt till de boende som inte sover eller vaknar
under natten och tidig morgon)
 Se till att energirik dryck finns tillgänglig utanför de ordinarie
måltidstiderna.

Dokumentet är beslutat av: omsorgschef Ramona Grapenhielm
Dokumentet beslutades den: 2022-04-01
Dokumentet gäller till den: tills vidare
Dokumentet ersätter: nytt dokument
Dokumentansvarig är: verksamhetsutvecklare vård- och omsorg, hälso- och sjukvård och rehab Elisabet Hedin Ribeiro

 Ser till att det är en god sittställning om den boende ska äta i sängen.
 Ser till att den boende får hjälp med munvård (munvårdspinne
doppad i vatten + lite tandkräm) efter extra måltider/mellanmål/fika.

## Uppföljning
Vid boendegenomgång eller annat avstämningstillfälle följa upp om
överenskomna mål har nått
 Om åtgärder har effekt kan insatta åtgärder fortsätta och
handlingsplan stängas.
 Om åtgärder inte haft effekt gå tillbaka till kartläggning samt
informera EC och legitimerad hälso- och sjukvårdspersonal genom
en vårdbegäran.