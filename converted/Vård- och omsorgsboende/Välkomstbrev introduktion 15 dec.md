---
title: "Välkomstbrev introduktion 15 dec"
source_file: "Vård- och omsorgsboende/V%C3%A4lkomstbrev%20introduktion%2015%20dec.docx"
source_url: "https://botwebb.botkyrka.se/download/18.139508b319afcdc472434eec/1765791215881/V%C3%A4lkomstbrev%20introduktion%2015%20dec.docx"
---

Välkommen till

Som medarbetare i Botkyrka kommun är du viktig. Din insats kommer att ha en stor betydelse för vårt gemensamma uppdrag, vilket är att ge Botkyrkas invånare bästa möjliga service och omsorg i livets olika skeden samt att klokt använda kommunens skattemedel. ”Medborgarens fokus” är vår ledstjärna som hjälper oss att arbeta tillsammans för att skapa de bästa förutsättningar för Botkyrkaborna. Kul att du vill bli en del av oss!

Vi vill ge dig som ny medarbetare goda förutsättningar i din nya tjänst och i det här välkomstbrevet finns praktisk information om din anställning och din nya arbetsplats. Om du undrar något, går det bra att fråga närmaste chef eller söka på kommunens gemensamma intranät (mer info finner du nedan).

Kontaktuppgifter

Sjukanmälan och vård av barn (VAB)

1. Ring in frånvaroanmälan till Sjuk & Frisk på tel: 08-428 427 51 (spara numret i din mobil).

2. Kontakta Bemanningstelefon tel:

Friskanmälan

När du är frisk ska du alltid göra en friskanmälan. Det gör du enklast genom att logga in på: falck.medhelp.se.

Ring bemanningstelefon tel:

Meddela så snart du eller ditt barn är frisk igen, men senast kl. 10:00 dagen innan ditt nästa pass.

Om du är sjuk längre än 7 dagar ska ett giltigt läkarintyg inkomma den 8:e kalenderdagen. Du ska själv ladda upp läkarintyget i sjuk- och frisk.

Glöm inte att registrera din frånvaro i Botlön!

Vid introduktionen

Vid introduktionen får du information om:

Sekretess och tystnadsplikt

Mutor och gåvor

Lex Sarah anmälan och avvikelser

Vi vill påminna att det är viktigt att rapportera missförhållanden och avvikelser som hänt brukare på din arbetsplats. Är du osäker på hur något ska rapporteras, kontakta chef eller administratör.

Introduktionsdagar

Du bokar in dig själv på kommunens introduktionsdagar på botwebb. Allmän introduktion - Botwebb (botkyrka.se). Din handledare kommer att gå igenom en introduktionschecklista som berör verksamhetens arbetsgång, förhållningssätt och regler.

Lagar, förskrifter och allmänna råd

Verksamheten styrs av särskilda lagar, riktlinjer och allmänna råd och som du som medarbetare behöver känna till. Verksamheten har rutiner baseras på nedanstående lagar och riktlinjer och det är därför viktigt att du som medarbetare följer verksamhetens rutiner i ditt arbete.

Socialtjänstlagen

Hälso- och sjukvårdslagen

Lex Sarah

Lex Maja

OSL (2009:400) – Offentlighets- och sekretesslagen

SOSFS 2015:10 Basala hygienrutiner i vård- och omsorg

SOSFS 2011:9 Ledningssystem för systematiskt ledningsarbete

SOSFS 2014:5 Dokumentation i verksamheten

Brottsbalken kap. 10 och 20 – angående gåvor och mutor

Arbetsmiljölagen (AML)

AFS 2001:1 Systematiskt arbetsmiljöarbete (SAM)

Lojalitetsplikten

En grundläggande skyldighet vid anställning är att arbetstagaren ska vara lojal mot arbetsgivaren. Lojalitetsplikten innebär att arbetstagaren inte får göra något som kan skada eller på ett annat sätt försvåra arbetsgivarens verksamhet. I lojalitetspliktens ingår:

Skyldighet att följa lagar och andra externa och interna regler i arbetet

Skyldighet att göra ett så bra arbete som möjligt

Förbud att lämna ut eller utnyttja information som kan skada arbetsgivaren

Konkurrensförbud (det är förbjudet för arbetstagaren att till exempel rekommendera arbetsgivarens kunder att anlita en verksamhet som erbjuder samma insatser som arbetsgivaren)

Omsorgsplikt (arbetstagaren har skyldighet att visa hänsyn och försiktighet i arbetet samt med arbetsgivarens egendom)

Skyldighet att visa integritet (arbetstagaren ska till exempel alltid bete sig professionellt och tydligt kunna skilja mellan privatliv och arbetsliv

Personregister

I vårt personregister kommer dina kontaktuppgifter finnas registrerade, något vi måste ha din tillåtelse att få ha. Ditt telefonnummer kommer att finnas på de enheter du arbetar på så att personal kan kontakta dig vid behov efter kontorstid. Om dina uppgifter ändras måste du meddela oss direkt!

Kontaktuppgifter till närstående

Under introduktionen kommer du att fylla i kontaktuppgifter till en eller två närstående som verksamheten kan kontakta om något skulle hända dig alternativ om du saknas av okänd anledning på något av dina arbetspass.

Anmäla bankkonto

För att få lön till rätt bankkonto, behöver du ansluta ditt konto. Du anmäler ditt konto genom att gå in på Nordeas kontohanteringstjänst

| Anmäl konto till Nordeas kontoregister | Nordeadär man loggar in med BankId. Det är bra att anmäla sitt konto så snart som möjligt. Om du saknar BankId kan du besöka ett Swedbank-kontor. Du behöver ta med legitimation. Om du inte har anmält ditt kontonummer kommer du att få en utbetalningsavi med posten. |
|---|---|

Utbetalning av lön

Vid månadsanställning och tillsvidareanställning betalas lönen ut samma månad som du arbetat, Ob-tillägg och andra justeringar kommer månader efter. Lönen betalas ut den 27:e varje månad för alla anställda inom kommunen. Lönespecifikation finns på Botlön.

Semester

Semesteransökan ska ske skriftligt till administratören senast fyra veckor innan planerad ledighet. När administratören givit sitt godkännande ska du registrera din semesterfrånvaro i lönesystemet ”Botlön” – detta kommer du att bli visad under introduktionen. I Botlön kommer du även kunna se hur många semesterdagar du har.

Tänk på att du enligt semesterlagen är skyldig att ta ut minst 20 semesterdagar / kalenderår. Det är alltid verksamhetens behov som styr när du får ut din semester.

Arbetstid och rast

Om ett arbetspass överstiger fem timmar ingår rast på 30 minuter. Vid kortare pass än 5 timmar ingår ingen rast. De som arbetar kommer tillsammans överens på avdelningen när rast tas ut. Det är obligatoriskt att ta rast och går inte att byta ut mot tidigare hemgång eller liknande. Det finns personalrum att ta rast i.

Försening

Skulle du av någon anledning bli försenad till ett arbetspass, oavsett hur många minuter, ska du alltid höra av dig till din arbetsplats. Hör du inte av dig kan det räknas som olovlig frånvaro.

Arbetskläder och skor

Du kommer att förses med arbetskläder på din arbetsplats och under introduktionen kommer du få genomgång kring verksamhetens rutiner gällande arbetskläder, omklädningsrum och skåp. Ta med dig:

Hänglås

Inneskor som är bekväma att arbeta i

Användning av privat mobiltelefon under arbetstiden

Det är inte tillåtet att använda mobil för privat bruk under arbetstid. Om du behöver använda din privata mobiltelefon under arbetstiden bör detta ske på raster.

Arbetsskador och försäkring

Under dina arbetspass är du försäkrad via AFA försäkring. Skulle du vara med om ett olycksfall i arbetet eller under färd till/från arbetet, ska detta anmälas omgående i systemet KIA där händelseförlopp och eventuella skador av olycksfallet beskrivs.

Bisyssla

Att vara kommunalt anställd innebär vissa begränsningar i att ha en bisyssla vid sidan av arbetet. Utgångspunkten är att bisysslor är tillåtna men bisysslor som är konkurrerande, förtroendeskadliga eller arbetshindrande är otillåtna. Alla medarbetare är skyldiga att på eget initiativ anmäla bisyssla så att chef kan göra en bedömning.

Läkemedelshantering

I dina arbetsuppgifter ingår att ge brukare läkemedel. För att du ska kunna göra det ska en skriftlig delegering utfärdas av ansvarig sjuksköterska. Det är ditt ansvar att se till att du får delegering samt att se till att den är giltig.

Botkyrka kommuns intranät

Botkyrka Kommun har ett intranät. Här finner du information om vad som händer i kommunen och i förvaltningen. Du hittar även information om din anställning. Nedanstående är exempel på information som du finner på intranätet ”Botwebb”:

Förmåner för kommunanställda:

Friskvårdsbidrag

Skoförmån

Tjänstepension

Digitala arbetsverktyg:

Life Care

Botlön

Teams

Samarbetsrum

Inloggning till Botkyrka kommuns intranät

Du använder din inloggning till datorn som du fått utav it-supporten för att komma in på intranätet. Du har även fått en botkyrka-mailadress i samband med att du blev anställd som du kommer att få information på.

Du har skyldighet att kontakta IT om du inte kommer in i verksamhetssystemet.

Tel: 08:530 610 10

Hoppas du kommer att trivas hos oss! Välkommen!

Enhetschefer:
Namn
Telefonnummer
| mail@mail.com | Administratör: |
|---|---|
Namn
Telefonnummer
mail@mail.com

Sjuksköterskor:

Arbetsterapeut:

| Fysioterapeut: | Avdelningsnummer: |
|---|---|

Bemanningsenhetens öppettider, alla dagar 06:00-22:00, telefonnummer 0853061150
| Bemanningsenheten har jour, BE-jouren alla vardagar kl. 16:00-08:00 samt dygnet runt helger och röda dagar, telefonnummer 0853061160 | Bemanningsenhetens öppettider, alla dagar 06:00-22:00, telefonnummer 0853061150 |
|---|---|
Bemanningsenheten har jour, BE-jouren alla vardagar kl. 16:00-08:00 samt dygnet runt helger och röda dagar, telefonnummer 0853061160