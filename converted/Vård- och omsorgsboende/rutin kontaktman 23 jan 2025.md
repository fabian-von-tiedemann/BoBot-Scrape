---
title: "rutin kontaktman 23 jan 2025"
source_file: "Vård- och omsorgsboende/rutin%20kontaktman%2023%20jan%202025.pdf"
source_url: "https://botwebb.botkyrka.se/download/18.5d3eebb5193deb36620e4b3a/1737635237696/rutin%20kontaktman%2023%20jan%202025.pdf"
---

Vård- och omsorgsförvaltningen
Dokumentet är beslutat av: Verksamhetschefer inom ÄO
Dokumentet beslutades den: 2025-01-23

---

Dokumentet gäller till den: tillsvidare
Dokumentet ersätter: 3 utgåva
Dokumentansvarig är: Verksamhetsutvecklare inom ÄO

1/3
# RUTINKONTAKTMAN/KONTAKTPERSON
## – RUTIN VÅRD- OCH OMSORGSBOENDE
## Inledning
Enhetschef ska tillsammans med omsorgspersonal på vård- och omsorgsboende utse en
kontaktman/kontaktperson för varje enskild boende. Kontaktman/kontaktperson ska genom
regelbundna kontakter med den boende, närstående och eventuell god man skaffa sig goda
kunskaper om den boendes vardagsliv, behov av stöd, omvårdnad, omsorg och önskemål.
Syftet är att den boende skall känna trygghet och delaktighet samt att kontinuitet ska säkras.
Till denna rutin hör en bilaga (Beskrivning kontaktmannaskap) samt en checklista (Checklista
nyanställd med kontaktmannaskap vob Rutiner för vård- och omsorgsboende - Botwebb
(botkyrka.se)
## Roller och ansvar
Medarbetare - ansvar för att följa rutin och att uppmärksamma enhetschef om det finns
oklarheter eller svårigheter att följa rutin.
Enhetschef – ansvar för att rutin är känd och väl implementerad bland medarbetare.
Verksamhetschef – huvudansvar för rutinen.
## Område
Kontaktman/kontaktperson är den omsorgspersonal som har ett övergripande ansvar för att
den boendes behov och önskemål respekteras. Kontaktman/kontaktperson tillsammans med
den boende skriver och uppdaterar genomförandeplanen. Beskrivning av uppdraget som
kontaktman/kontaktperson finns i bilaga 1.
## Utförande
För varje boende ska det finnas två omsorgspersonal som har uppdrag som
kontaktman/kontaktperson; person 1 och person 2.
Dessa ansvarar för att muntligt och skriftligt informera den boende om att de är den boendes
kontaktmän/kontaktpersoner, vad uppdraget omfattar och vad den boende kan förvänta sig.
Kontaktperson 1 och kontaktperson 2 bör träffa den boende minst en gång per vecka.
Vid första mötet med den boende ska kontaktperson/kontaktman 1 välkomna den boende,
informera om kontaktmannaskap och informera om rätten till att byta
kontaktman/kontaktperson. Om den boende önskar byta ska hen informera valfri medarbetare
eller enhetschef om detta. Enhetschefen ansvarar för att så långt det är möjligt tillgodose
önskemålet.

2/3
Bilaga 1 Beskrivning av uppdrag som kontaktman/kontaktperson

## BESKRIVNING AV UPPDRAG SOM
## KONTAKTMAN/KONTAKTPERSON/KONTAKTPERSON

Kontaktman/kontaktperson/kontaktperson har helhetsansvaret för den boende som denne är
kontaktman/kontaktperson till

Uppdraget som kontaktman/kontaktperson omfattar:

- Att bevaka den boendes intressen, önskemål och behov och hålla koll på när
behov, önskemål och intressen ändras. Ansvar för att förmedla denna information
till övriga i teamet samt vid behov delegera uppgifter till annan omsorgspersonal i
medarbetargruppen

- Ansvara för att hålla god kontakt med olika personer/stödfunktioner som har
betydelse för de boende såsom exempelvis närstående, gode män, daglig verksamhet,
vänner och bekanta, eventuella kontaktpersoner och ledsagare, läkare,
hjälpmedelscentralen, färdtjänst, biståndshandläggare, tandläkare, rehabilitering och
handläggare. Vid behov och efter önskemål från den boende stötta den boende i att
upprätta hålla de kontakter som den boende önskar ha.

- Ansvara för att tillsammans med den boenden planera, upprätta och följa upp
genomförandeplanen samt se till att genomförandeplanen alltid är relevant och
aktuell.  För uppgifter som hör till kontaktmannaskapet kopplat till
genomförandeplansmöten vänligen se rutin boendegenomgäng Boendegenomgång -
rutin 231030.pdf (botkyrka.se)

- Uppdatera checklista för riskbedömning av arbetsmiljö utifrån individ minst en
gång per år. Vid behov tillsammans med enhetschef upprätta en handlingsplan
(Checklista för riskbedömning av arbetsmiljö utifrån individ (botkyrka.se) Om någon i
teamet bedömer att det finns en risk att den boenden kan skada sig på grund av brister
i den omgivande miljön, inomhus eller utomhus, ska detta tas upp på möte där alla i
teamet som arbetar nära den boenden deltar.

- Följa riktlinjen om riskbedömning och skyddsåtgärder (Riktlinje för
skyddsåtgärder.pdf (botkyrka.se) och tillsammans med teamet upprätta riskbedömning
utifrån den enskilde (Riskbedömning). Om åtgärder utifrån steg 1 inte ger tillräckligt
gott resultat ska riskbedömning steg 2 genomföras (se Rutin skyddsåtgärder
20231011.pdf (botkyrka.se)

- Ansvara för att det görs en sammanfattande veckoanteckning i den sociala
journalen. I den sammanfattande anteckningen ska även information om samtycke till
ev skydds- och begränsningsåtgärder anges.

- Delta på eventuella andra möten kring den boende exempelvis SIP eller
vårdplanering.

3/3

- Stötta och hjälpa övriga medarbetare utifrån de behov och önskemål den boenden
uttryckt i genomförandeplanen.

- Ansvara för den boendes privata medel om så behövs efter samtycke (redovisa, den
boendens privata medel i form av fickpengar enligt rutin.)

- Hålla sin kompetens uppdaterad kring de ev funktionsnedsättningar,
funktionsförluster, åldrande och sjukdomar som den boende har. Ansvarar för att
informera övriga medarbetare som är involverade i vård och omsorgs om den boende
om ny och gammal kunskap kring detta.

- Se till att den boenden får tillgång till rätt hjälpmedel/stöd och att tolk bokas in
vid behov.

- Månadschecklista finns för att säkerställa att man gjort allt.

- Månads uppföljning med den boende. Denna uppföljning dokumenteras i social
journal och kan medföra att genomförandeplanen behöver uppdateras eller att
biståndshandläggaren behöver kontaktas.

Jag har tagit del av denna arbetsbeskrivning och är införstådd med vad uppdraget som
kontaktman/kontaktperson innebär.

Ort och datum:

________________________________________________________
Namn och namnförtydligande

________________________________________________________