---
title: "vre info till pat och när"
source_file: "Vård- och omsorgsboende/vre%20info%20till%20pat%20och%20n%C3%A4r.pdf"
source_url: "https://botwebb.botkyrka.se/download/18.32a8422518d54c030491bbe2/1706948959961/vre%20info%20till%20pat%20och%20n%C3%A4r.pdf"
---

Detta informationsblad är utarbetat 2024 av Smittskydd Stockholm,
Vårdhygien Stockholm och Strama Stockholm, samtliga tillhörande
Hälso- och sjukvårdsförvaltningen i Region Stockholm. Om du vill ha
mer information besök gärna www.smittskyddstockholm.se
# VRE
Information till patienter
och närstående
Kan jag smitta andra? Min familj?
Om du skulle vara bärare av VRE kan det finnas fler i din
familj som också är det. God handhygien minskar risken
för smitta.
Kan jag leva som vanligt?
Du kan leva som vanligt och umgås med andra. Du kan
också ha sex som du brukar. Du behöver inte informera
någon i din omgivning att du har VRE, men det är bra för
din egen skull om du informerar om VRE vid kontakt med
vården. Detta är viktigt så att du får rätt behandling. Om
du har diarré eller avföringsläckage bör du undvika bad i
bassäng.
Kan jag bli av med VRE?
Eftersom VRE-bakterierna blir en del av tarmfloran kan
du bära på dem länge, ibland upp till månader eller år. Du
betraktas som VRE-bärare när du söker vård, även om det
gått lång tid. Nya prover för att se om du fortfarande är
bärare behöver vanligen inte tas.
Vad är VRE?
VRE betyder vancomycinresistenta enterokocker. Entero-
kocker är bakterier som normalt finns i människans tarm.
De kan dock ge upphov till infektioner om de hamnar nå-
gon annanstans, till exempel i urinvägarna. Vancomycinre-
sistent betyder att ett antibiotikum som heter vancomycin
inte har effekt mot bakterien.
Vilka sjukdomar orsakas av enterokocker?
Urinvägsinfektion är den vanligaste infektionen entero-
kocker kan orsaka. Infektioner med VRE skiljer sig inte
från vanliga infektioner med enterokocker, men kräver en
annan behandling.
Vad menas med resistenta bakterier?
Resistenta bakterier har utvecklat motståndskraft mot
antibiotika, som är läkemedel för behandling av infektio-
ner som orsakas av bakterier. Detta innebär att det inte
går att behandla infektionen med det antibiotikum bakte-
rien är resistent mot, men det finns andra sorters antibio-
tika att behandla med.
Hur behandlas VRE?
Är du endast bärare av VRE-bakterier i tarmen behövs
ingen behandling. Orsakar bakterien däremot en infek-
tion, till exempel urinvägsinfektion, kan behandling med
antibiotika bli aktuellt. Det är viktigt att du meddelar läka-
ren när du söker vård att du är bärare av VRE, så att du får
rätt antibiotikabehandling. Blir du sjuk av andra bakterier
kan du få antibiotikabehandling som vanligt.
Vem kan få VRE?
Vem som helst kan bli bärare. De flesta som är bärare av
VRE-bakterier får inga besvär alls.
Hur sprids VRE?
VRE-bakterierna kommer vanligen in i kroppen via mun-
nen. VRE sprids bland annat via händer som förorenats, till
exempel vid toalettbesök. Risken att sprida smitta är större
om den som bär på bakterierna har diarré. Det är viktigt
att bakterien inte sprids inom sjukhus eller vårdmiljöer där
det finns patienter med ökad risk att få symtomgivande
infektion med VRE. Därför får patienter som är bärare av
VRE vanligtvis eget rum när de blir inlagda på sjukhus.