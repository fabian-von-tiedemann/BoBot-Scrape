---
title: "Munvård - rutin 230629"
source_file: "Vård- och omsorgsboende/Munv%C3%A5rd%20-%20rutin%20230629.pdf"
source_url: "https://botwebb.botkyrka.se/download/18.14dbdabf188ba20c9753ed34/1688026548488/Munv%C3%A5rd%20-%20rutin%20230629.pdf"
---

Vård- och omsorgsförvaltningen
Dokumentet är beslutat av: Ramona Grapenhielm omsorgschef
Dokumentet beslutades den: 2023-06-02

---

Dokumentet gäller tillsvidare
Dokumentet ersätter: nytt dokument
Dokumentansvarig är: Elisabet Hedin Ribeiro verksamhetsutveckare

1/9
# RUTIN
Munvård och munhälsa - rutin
## Inledning
Rutinen följer Vårdhandbokens Munhälsa - Vårdhandboken
(vardhandboken.se), Hälso- och sjukvårdsenhetens rutin ”Munhälsa rutin”
(7.26 Munhälsa rutin (2).pdf (botkyrka.se) samt knyter an till beskrivningar
som finns i Instruktioner till omsorgslådor.pdf (botkyrka.se).
Syftet med rutinen är att förtydliga hur de boendes munhälsa ska kunna
bevaras och hur munvård ska utföras. Till rutin hör checklista ROAG
(bilaga 1) och länkar till utbildning och instruktionsfilmer (bilaga 2).
Checklista med bildstöd för att utföra munvård finns separat Rutiner för
vård- och omsorgsboende - Startsidan – Botwebb (botkyrka.se).
## Roller och ansvar
Verksamhetschef – ansvarar för att rutin finns
Enhetschef - ansvarar för att rutinen är känd, väl implementerad och följs av
medarbetare.
Medarbetare - ansvarar för att följa och arbeta enligt rutin och att
uppmärksamma enhetschef om det finns oklarheter eller svårigheter att följa
rutin.
## Område
Rutinen gäller för medarbetare som arbetar på vård- och omsorgsboende i
Botkyrka kommun.
## Utförande
I rutinen beskrivs vikten av god munhälsa, äldre och munhälsa, vad som
ingår i munvård samt hur de olika delarna av munvård ska utföras.
Varför god munhälsa är viktigt
God munhälsa har stor betydelse för livskvalitet, självkänsla och socialt liv.
Nedsatt munhälsa kan leda till minskad aptit och näringsupptag i en ond
cirkel där skador i mun/slemhinnor/tänder och försvagad läkningsförmåga
leder till tilltagande obehag i samband med munvård och en alltmer
försämrad munhälsa. Nedsatt munhälsa är kopplat till ökad risk för diabetes,
lunginflammation samt hjärt- och kärl- och tumörsjukdom. Därför är det

Dokumentet är beslutat av: Ramona Grapenhielm omsorgschef
Dokumentet beslutades den: 2023-06-29
Dokumentet gäller tillsvidare
Dokumentet ersätter: nytt dokument
Dokumentansvarig är: Elisabet Hedin Ribeiro verksamhetsutveckare

2/9
viktigt att känna igen tidiga tecken på ohälsa i munnen och veta hur man ger
god munvård.
Äldre och munhälsa
När vi åldras minskar salivproduktionen, mängden kariesframkallande
bakterier ökar, tänder och slemhinnor blir skörare och rörlighet och känsel i
tunga, läppar och kinder försvagas. Nedsatt motorik och funktionsbortfall
kan göra det svårt att på egen hand klara av sin munhygien och läkemedel
kan bidra till ytterligare minskad salivproduktion. Äldre personer har därför
en förhöjd risk att drabbas av karies, tandköttsinflammation och
tandlossning
Dagens äldre tillhör en generation som under sitt liv har fått tillgång till bra
tandvård. Många har därför tandtekniska material och tandersättningar i
form av lagningar, kronor, broar och implantat. Alla dessa konstruktioner
kräver omfattande daglig munvård samt regelbundna kontroller hos
tandvården.
När det är svårt att ge stöd med munvård
Munhålan är en av de mest intima kroppszonerna och det kan vara svårt
både ur teknisk och etisk synvinkel att upprätthålla god munhygien. Att
framgångsrikt kunna hjälpa någon med munhygienen bygger på ett stort
förtroende, där bemötande och den boendes egna förutsättningar (motorik i
händer och ansiktsmuskulatur, förmåga att samarbeta) och önskemål är
avgörande för ett lyckat resultat.

Det finns boende som av integritetsskäl inte vill ta mot hjälp med munvård
och kan värja sig både verbalt och fysiskt. Munvård kan då bli en utmaning
för både omsorgspersonal och boende. Om detta sker är det viktigt att ta upp
det i teamet och att ta kontakt med tandvården för råd och stöd.
Vem gör vad i daglig munvård
Omsorgspersonal:
•
Daglig munvård i enlighet med rutin och instruktioner på
munvårdskortet.
- Handla och boka (om den boende inte kan göra det själv) handla de
munvårdsprodukter som tandläkare/tandhygienist eller legitimerad
personal rekommenderar, byta tandborste/tandborsthuvud och
mellanrumsborste samt boka in tandläkarbesök/tandhygienistbesök.
Det kan se olika ut på de olika enheterna om det är omsorgspersonal

Dokumentet är beslutat av: Ramona Grapenhielm omsorgschef
Dokumentet beslutades den: 2023-06-29
Dokumentet gäller tillsvidare
Dokumentet ersätter: nytt dokument
Dokumentansvarig är: Elisabet Hedin Ribeiro verksamhetsutveckare

3/9
eller sjuksköterska som tar kontakt med tandvården, fråga din
enhetschef vad som gäller.
- Om besvär/ohälsa i mun uppmärksammas: skicka vårdbegäran
till sjuksköterska om besvär, om ätbeteende förändras eller om den
boende har svårt att tugga eller svälja. Om besvär bedöms vara grad
3 i skattningsverktyget ROAG ska även tandläkare, tandhygienist
eller läkare kontaktas.
Sjuksköterska:
•
Inspektion av munhålan enligt ROAG 2 ggr/år.
•
Registrerar ROAG i Senior Alert
•
HSL-uppdrag: utformar HSL-uppdrag för munvård ex
läkemedelsbehandling mot svamp eller munvård i samband med
vård i livets slutskede.
Tandläkare/tandhygienist:
•
Undersökning 1-3 ggr/år.
•
Informationsöverföring: lämnar instruktioner i munvårdskort och
går vid behov igenom hur det ska utföras med
kontaktman/omsorgspersonal.
Vad ingår i daglig munvård?
•
Inspektion av munhålan (minst en ggr/dag).
•
Tandborstning (två ggr/dag 2 min)
•
Rengöring mellan tänderna (minst en ggr/dag)
•
Rengöring av proteser (minst en ggr/dag)
•
Rengöring av (den tandlösa) munslemhinnan (minst en ggr/dag)
•
Lindra muntorrhet
•
Kariesskydd med ev extra fluorbehandling
## INSPEKTION AV MUNHÅLAN – GÖR SÅ HÄR
- Komfort för den boende: gör det bekvämt för den boende, enklast
om den boende ligger i sängen/sitter tillbakalutad i stol eller rullstol.
Låt den boende skölja munnen med vatten och förbered genom att
smörja läpparna med vaselin eller annan fuktgivande kräm om den
boende har torra läppar.
- Bra belysning: använd gärna en LED-ficklampa/pannlampa.
- Bra insyn: hela munhålan ska inspekteras och överläpp och
underläpp behöver lyftas upp för att komma åt och se. Var extra
noga med att inspektera veck i kinderna där det lätt kan samlas rester
av mat och läkemedel.

Dokumentet är beslutat av: Ramona Grapenhielm omsorgschef
Dokumentet beslutades den: 2023-06-29
Dokumentet gäller tillsvidare
Dokumentet ersätter: nytt dokument
Dokumentansvarig är: Elisabet Hedin Ribeiro verksamhetsutveckare

4/9
- Bedömning: hur ser tänder, proteser, slemhinnor och tunga ut? Var
särskilt observant på svampinfektioner (vitaktiga beläggningar eller
starkt rodnad slemhinna) som ofta ger symptom i form av sveda,
förändrad smakupplevelse (”allt smakar kartong”) och nedsatt lust
att äta.
- Åtgärda: om det finns beläggningar på tungan eller i gommen -
rengör med en mjuk tandborste doppad i ljummet vatten. Alternativt
används en munvårdspinne (skumgummitork) som doppats i
ljummet vatten eller annan rengörande lösning som
tandvårdspersonal rekommenderat.
- Rapportera och dokumentera: skicka vårdbegäran till ansvarig
sjuksköterska om ev beläggningar och skador på tänder och proteser
samt sår, rodnader och beläggningar på slemhinnor och tunga. Om
det bedöms vara grad 3 i ROAG ska även tandläkare, tandhygienist
eller läkare kontaktas.
## TANDBORSTNING OCH RENGÖRING AV MELLANRUM MELLAN
## TÄNDERNA – GÖR SÅ HÄR
•
Komfort för den boende: det är lättast att hjälpa till med
tandborstning om den boende sitter upp. Om den boende är
sängliggande underlättas munvården om huvudändan höjs så att den
boende halvsitter.
•
Bra arbetsställning: den som ska göra munvård står snett bakom
och stöder den boendes huvud mot sin kropp med den arm och hand
som inte håller i tandborsten. Om det behövs håller den boende en
rondskål i hakhöjd.
•
God insyn är viktigt: försök hålla ut kinder och läppar med den
hand som stöder den boendes huvud, för att kunna se bättre.
- Tandkräm ska innehålla fluor för boende som har egna tänder. För
boende med torra eller känsliga slemhinnor eller muntorrhet kan
specialtandkräm vara nödvändig. Ca två cm tandkräm är lagom
mängd per borstning.
- Använd en mjuk tandborste med relativt litet borsthuvud. Använd
lugna rörelser och borsta mjukt och systematiskt.
- Var försiktig när du borstar längst in i munnen där en
kväljningsreflex lätt kan utlösas.
- Hur komma åt: det blir lättare att komma åt att borsta tändernas
utsida, längst bak i munnen, om den boende stänger munnen något.
- Mellanrummen: använd en mellanrumsborste, tandsticka eller
tandtråd som är anpassad efter storleken på mellanrummen mellan
den boendes tänder.

Dokumentet är beslutat av: Ramona Grapenhielm omsorgschef
Dokumentet beslutades den: 2023-06-29
Dokumentet gäller tillsvidare
Dokumentet ersätter: nytt dokument
Dokumentansvarig är: Elisabet Hedin Ribeiro verksamhetsutveckare

5/9
## RENGÖRING AV TANDPROTESER – GÖR SÅ HÄR
•
Kartläggning: det kan vara svårt att se vilka proteser som finns.
Proteser är ofta gjorda i en kombination av plast och metall och sitter
fast med metallklämma på kvarvarande tänder eller är fästa vid
käkbenet. Om den boende inte kan förklara själv, ska kontaktman
kontakta den boendes tandläkare och få hjälp med kartläggning och
skötselråd. Skötsel- och förvaringsråd ska sedan dokumenteras på
munvårdskortet. Det är viktigt att vara varsam då konstruktionerna
kan vara komplicerade, känsliga, dyrbara och svåra att ersätta.
•
Avtagbara tandproteser inför rengöring: avtagbara proteser tas ut
ur munnen och görs rent när de är ute ur munnen. Hör med den
boende hur protesen lossas, ta ut den och lägg den/dem på servett,
fat eller rondskål. Var försiktig så att den inte skadas.
•
Rengöring tandprotes: tandprotes borstas med mjuk tandborste
eller protesborste och diskmedel eller speciellt
protesrengöringsmedel. Undvik att använda tandkräm på
tandproteser eftersom slipmedlet i tandkrämen kan skada protesen.
Tandprotes behöver rengöras från matrester och bakterier efter varje
måltid samt morgon och kväll
•
Rengöring tandkött: tandköttet under protesen borstas försiktigt
med mjuk tandborste. Om det finns beläggning på insida kind, gom
eller tunga ska det avlägsnas försiktigt.
•
Fasta tandproteser (bro/brygga) rengöring: kan endast tas ut av
tandvården. Skötsel av fasta tandproteser ska anpassas efter hur
tandprotesen ser ut och mellanrumsborstar, tandtråd eller
specialborstar kan behövas. Följ instruktioner från den boende och
tandvårdspersonal om skötsel.
## RENGÖRING AV DEN TANDLÖSA MUNHÅLAN – GÖR SÅ HÄR
•
Behov av tandvård: boende som saknar tänder behöver daglig
munvård på samma sätt som boende med tänderna i behåll.
•
Munvårdspinne/tandborste: istället för mjuk tandborste kan
munvårdspinne doppad i ljummet vatten eller rengörande lösning
som tandvårdspersonal rekommenderat användas.
•
Rengöring av munhåla: plack fäster mot slemhinnan istället för
mot tänderna och då bildas krustor av intorkat slem och
bakterierester. Krustorna ska tas bort liksom beläggningar på tunga
och gom. Tandköttet ska borstas med mjuk tandborste eller
munvårdspinne.
## LINDRA MUNTORRHET OCH GE KARIESSKYDD– GÖR SÅ HÄR
•
Daglig munvård: den långsamma salivomsättningen vid muntorrhet
kan delvis kompenseras av att fluorid i tandkräm/munskölj stannar

Dokumentet är beslutat av: Ramona Grapenhielm omsorgschef
Dokumentet beslutades den: 2023-06-29
Dokumentet gäller tillsvidare
Dokumentet ersätter: nytt dokument
Dokumentansvarig är: Elisabet Hedin Ribeiro verksamhetsutveckare

6/9
kvar längre i munhålan (=inte skölja mun efter tandborstning).
Viktigt även att skölja munnen efter mellanmål, nattmål eller
snacksande.
•
Fluorbehandling boende kan också få hjälp med daglig
tilläggsbehandling med fluoridpreparat (0,2 % natriumfluorid)
genom munskölj/sköljningsvätska, sugtabletter, tuggummi eller
högfluoridtandkräm eller fluoridgel i tandskena.
•
Salivstimulerande munspray kan användas för att fukta torra
slemhinnor, stimulera salivbildningen, skydda tandemaljen och för
att ge en ren känsla i munnen. Om salivstimulerande munspray inte
finns går det bra att använda en mild neutral matolja och
munvårdspinne.

Dokumentet är beslutat av: Ramona Grapenhielm omsorgschef
Dokumentet beslutades den: 2023-06-29
Dokumentet gäller tillsvidare
Dokumentet ersätter: nytt dokument
Dokumentansvarig är: Elisabet Hedin Ribeiro verksamhetsutveckare

7/9
Bilaga 1: Checklista munhälsobedömning
enligt ROAG
ROAG är ett kliniskt bedömningsinstrument för munhälsa hos vuxna, och
ingår i kvalitetsregistret Senior alert.
Fyll i datum och klockslag och ange siffran för din bedömning i respektive
ruta. Summera längst ned
Boendes namn____________________________
Personnummer:___________________________
Datum och
klockslag

Röst

Läppar

Munslemhinnor

Tunga

Tandkött

Tänder

Protes

Saliv

Sväljning

Summa och
signatur

Dokumentet är beslutat av: Ramona Grapenhielm omsorgschef
Dokumentet beslutades den: 2023-06-29
Dokumentet gäller tillsvidare
Dokumentet ersätter: nytt dokument
Dokumentansvarig är: Elisabet Hedin Ribeiro verksamhetsutveckare

8/9
Bilaga 2: länkar till utbildning och
instruktionsfilmer

Utbildning
Grundläggande utbildning om munhälsa och munvård (1 h)
Socialstyrelsen utbildning
Instruktionsfilmer
Film om munhälsa: Film om munhälsa - Vårdhandboken
(vardhandboken.se) (2:40 min)
Film om munhälsa och tandvård_ Film om munhälsa - Vårdhandboken
(vardhandboken.se) (3:57 min)
Filmer om munhygieniska hjälpmedel: Filmer om munhygieniska
hjälpmedel - Vårdhandboken (vardhandboken.se) 1:02 min, 1:04 min,
Smörja läppar Munvård - Åtgärd smörja läppar - Senior alert -
YouTubeRengöra tunga: (0:36 min)
Rengöring tunga Munvård - Åtgärd rengöring tunga - Senior alert -
YouTube (1:06 min)
Tandborstning Munvård -Tandborsning - Senior alert - YouTube (1:44
min)
Rengöra mellan tänderna Munvård - Rengöring mellan tänderna - Senior
alert - YouTube (1:13 min)
Eltandborste Munvård - Eltandborste - Senior alert - YouTube (1:36 min)
Fuktning av munslemhinna Munvård - Fuktning av munslemhinnor -
Senior alert - YouTube (1:34 min)
Rengöring av protes Munvård - Rengöring av protes - Senior alert -
YouTube (1.53 min)
Bedömning sittande och liggande Munvård - Bedömning sittande och
liggande - Senior alert - YouTube (0:42 min)
Borttagning av slemkrustor Munhälsa - Borttagning av slemkrustor -
Senior alert - YouTube (2:05 min)

Dokumentet är beslutat av: Ramona Grapenhielm omsorgschef
Dokumentet beslutades den: 2023-06-29
Dokumentet gäller tillsvidare
Dokumentet ersätter: nytt dokument
Dokumentansvarig är: Elisabet Hedin Ribeiro verksamhetsutveckare

9/9
Munvård när personen inte gapar Bedömning av munhälsa och munvård
när personen inte gapar - Senior alert - YouTube (1:23 min)
ROAG munbedömning ROAG munbedömning - YouTube (6 min)