---
title: "04 -Rrutin för vård vid livets slut vob vof 2015-10-29"
source_file: "Vård- och omsorgsboende/04%20-Rrutin%20f%C3%B6r%20v%C3%A5rd%20vid%20livets%20slut%20vob%20vof%202015-10-29.pdf"
source_url: "https://botwebb.botkyrka.se/download/18.2b89c706171ac57e396e46b/1588676993908/04%20-Rrutin%20f%C3%B6r%20v%C3%A5rd%20vid%20livets%20slut%20vob%20vof%202015-10-29.pdf"
---

| Post Botkyrka kommun, 147 85 TUMBA | Besök Munkhättevägen 45 | Tel 08-530 610 00 | www.botkyrka.se | Org.nr 212000-2882 |
|---|---|---|---|---|
Bankgiro 624-1061

Rutin för
vård vid livets slut
Vård- och omsorgsboenden

# BOTKYRKA KOMMUN

2015-10-29
Vård- och omsorgsförvaltningen

Medicinskt ansvarig sjuksköterska
Barbro Gripenstam

2 [10]
Innehåll
Bakgrund ................................................................................................................................ 3
Palliativ vård .......................................................................................................................... 3
Medicinsk planering ............................................................................................................... 4
Brytpunktssamtal ................................................................................................................ 4
Palliativ vård utgår från fyra hörnstenarna ............................................................................. 4
Symtomlindring ...................................................................................................................... 5
Munvård ................................................................................................................................. 5
Teamarbete ............................................................................................................................. 5
Läkarens ansvar: ................................................................................................................. 5
Enhetschefen ansvarar för att: ............................................................................................ 6
Sjuksköterskans ansvarar för att: ........................................................................................ 6
Undersköterska/vårdbiträde ansvarar för att: ..................................................................... 6
Sjukgymnasten/arbetsterapeuten ansvarar för att: .............................................................. 7
Relation och kommunikation ................................................................................................. 7
Närståendestöd ....................................................................................................................... 7
Att fastställa dödsfall .............................................................................................................. 7
Väntat dödsfall ................................................................................................................... 7
Kvalitetsregister ..................................................................................................................... 8
Explosiva implantat ................................................................................................................ 8
Rutin förfarande vid organdonation ....................................................................................... 8
Referenser ............................................................................................................................... 9
Bilaga 1. Omhändertagande och transporter av avlidna ...................................................... 10

## BOTKYRKA KOMMUN

2015-10-29
Vård- och omsorgsförvaltningen

Medicinskt ansvarig sjuksköterska
Barbro Gripenstam

3 [10]
## Bakgrund
Livets slutskede är den tidsperiod då en person erhåller lindrande omvårdnadsåtgärder och
medicinsk vård samtidigt som eventuella rehabiliterande åtgärder upphör. Vården och
omsorgen av döende äldre utgör en stor del av vardagen inom äldreomsorgen. I de flesta
fall kan det räcka med enkla medicinska och omvårdande insatser. Detta täcks av den basala
palliativa vården.

Palliativ vård
Definition av palliativ vård är enligt WHO (2002): ”Palliativ vård bygger på ett
förhållningssätt som syftar till att förbättra livskvaliteten för patienter och anhöriga vid
livshotande sjukdom. Palliativ vård förebygger och lindrar lidande genom tidig upptäckt,
noggrann analys och behandling av smärta och andra fysiska symtom samt erbjuder
psykosocialt och existentiellt stöd”

Palliativ vård betraktar döendet som en normal process och syftar inte till att påskynda eller
fördröja döden, bara att lindra smärtan och plågsamma symtom. Den sjukes livskvalitet är
viktig och kan även, tillsammans med terapier som syftar till att förlänga livet såsom
cytostatika och strålbehandling, påverka sjukdomens förlopp i positiv riktning.

Den palliativa vården integrerar psykologiska och existentiella aspekter, erbjuder organiserat
stöd till patienten att leva så aktivt som möjligt fram till döden, och erbjuder organiserat stöd
till familjen att hantera sin situation under patientens sjukdom och efter dödsfallet.  Vården
tillämpar ett teambaserat förhållningssätt för att möta patienters och familjers behov samt
tillhandahåller, vid behov, även stödjande och rådgivande samtal.

Då livet går mot sitt slut finns behov av ett strukturerat arbetssätt för att tillförsäkra kvalitet i
det medicinska och omvårdnadsmässiga omhändertagandet. Arbetssättet förutsätter ett
gemensamt språk, gemensam värdegrund och vision, en definition av den palliativa
vårdprocessen, en definition av ett konkret vårdinnehåll, mätbara mål och ett utifrån uppnådda
resultat initierat förbättringsarbete.
(Nationellt vårdprogram för palliativ vård 2012-2014)

Barbro Gripenstam
Medicinskt ansvarig sjuksköterska
Oktober 2015

## BOTKYRKA KOMMUN

2015-10-29
Vård- och omsorgsförvaltningen

Medicinskt ansvarig sjuksköterska
Barbro Gripenstam

4 [10]
Medicinsk planering
Efter att ha uteslutit att sjukdomstillståndet är möjligt att behandla, bör palliativ vård i livets
slutskede även övervägas då personen:
 är sängbunden.
 sover större delen av dygnet.
 inte kan svälja mediciner.
 bara kan dricka små klunkar vatten.

Palliativ vård omfattar vanligen först en tidig fas som kan pågå en längre tid, och sedan en
senare fas som kan vara kortare och vara under dagar, veckor eller någon månad. Bröst- och
prostatacancer är två typexempel, där den tidiga fasen kan omfatta flera år, medan den sena
fasen pågår en mycket kort tid, bara veckor till månader. Vid andra sjukdomar som till
exempel demens eller hjärt- och lungsjukdomar, kan det vara svårare att avgöra när patienten
når brytpunkten mellan tidig och sen palliativ fas. Döende människor drabbas, oavsett
sjukdom, av i stort sett samma symtom i livets slutfas. Exempel på sådana symtom är ångest,
nedstämdhet, smärta, illamående, orkeslöshet, hosta, förstoppning, diarré och muntorrhet.

Senast när patienten går in i den sena palliativa fasen bör ansvarig läkare diskutera och
planera målsättningen med vården tillsammans med patient och närstående. När patienten är
döende finns en sista chans att göra livet så lindrigt som möjligt för både patienten och de
närstående. Det är viktigt att identifiera när döden är nära förestående för att kunna förbereda
anhöriga och vårdpersonal på att slutet väntas inom timmar till dagar. Det behövs kontroll av
de läkemedel som är ordinerade, för att vid behov kunna optimera symtomkontrollen dygnet
runt. Ställningstagandet ska vara tydligt dokumenterat i ”Vårdplan för hälso- och sjukvårdens
genomförande”. Informationen ska även överföras till socialtjänstpersonal.

Brytpunktssamtal
Vid ett brytpunktsamtal förmedlas att patienten befinner sig i livets slutskede, att patienten
inte gagnas av livsförlängande terapier och att den fortsatta vården är inriktad på livskvalitet
och symtomlindring. Samtalet bör ledas av behandlingsansvarig läkare. Förutom patient och
närstående bör också gärna ansvarig sjuksköterska närvara vid detta samtal för att säkerställa
kontinuiteten. Man bör också förhöra sig om hur patienten tänker på sin sjukdom och vad han
eller hon har för önskemål vid ytterligare försämring vad gäller övriga hjälpinsatser. Rätten
till närståendepenning ska förklaras och eventuella intyg skrivs. Samtalets innehåll och
konsekvenser dokumenteras i journaltext och kommuniceras i vårdteamet. Ingen som inte så
önskat ska behöva dö i ensamhet (nationell kvalitetsindikator). I första hand bör närstående
sitta hos den döende. Behov av vak bedöms av tjänstgörande sjuksköterska och enhetschef.

Palliativ vård utgår från fyra hörnstenarna
 Symtomkontroll
 Teamarbete
 Relation och kommunikation
 Närståendestöd

## BOTKYRKA KOMMUN

2015-10-29
Vård- och omsorgsförvaltningen

Medicinskt ansvarig sjuksköterska
Barbro Gripenstam

5 [10]
Symtomlindring

Smärta
Möjligheten att uppnå en god smärtlindring ökar om arbetet med smärtskattning sker på ett
kontinuerligt och strukturerat sätt. Validerade skattningsskalor som Visuell analog skala
(VAS) och Abbey pain scale ska användas vid personer som har svårt att förmedla sig,

Ångest
Ångesten kan ha kroppsliga orsaker såsomsmärta illamående, dyspné och sömnproblem. Om
ångest är ett plågsamt symtom är målet att lindra genom behandling. Samtidigt är ångest en
del av livet. Att eliminera den totalt kan därför inte vara vårdens mål. Analys och erbjudande
om behandling är alltid rätt, men patienten måste besluta om han eller hon vill ha hjälp eller
inte.

Illamående
Orsaker till illamående kan vara förstoppning, svampinfektion i mun och svalg, slem relaterat
till rosslig andning, vissa läkemedel, för lite vätska.

Munvård
Behandling om patienten kan medverka och har möjlighet till intag via munnen:
Isbitar, citronvatten eller salivstimulerande tabletter och/eller spray. Smörjande behandling
sker av munslemhinnor med hjälp av spray (oljebaserad). Cerat och mjukgörande salva kan
sättas på läpparna. Behandling mot munsvamp görs och vid behov av smärtlindring kan
Xylocain viskös (receptbelagd) gurglas.

Behandling om patienten inte kan medverka:
Munvård varje timme med till exempel vatten, vichyvatten, fuktade ”svabbar”,
salivstimulerande munspray. Använda olja varannan timma på munslemhinnan och cerat eller
mjukgörande salva på läpparna Vid tecken på smärta från munhålan applicera Xylocain
viskös (receptbelagd). Sammanfattningsvis är det viktigt att både den sjuke och dennes
närstående informeras om vilken betydelse munvård kan ha för välbefinnandet i livets
slutskede.

Teamarbete
Teamet består av personer med olika yrkesbakgrund. Målet med teamarbetet är att ge så god
vård som möjligt genom att ta tillvara allas kunskaper och kompetens för att skapa en
helhetsbild av den äldre.

Läkarens ansvar:
 Övergripande medicinskt ansvar, medicinsk bedömning av brytsamtal
 Att göra bedömning av försämring och medicinskt behov
 Att ordinera vid behovs läkemedel vid livets slutskede
 Att utfärda dödsbevis (SOSFS 1996:29; § 15)

## BOTKYRKA KOMMUN

2015-10-29
Vård- och omsorgsförvaltningen

Medicinskt ansvarig sjuksköterska
Barbro Gripenstam

6 [10]
Enhetschefen ansvarar för att:
 Nationella vårdprogrammets kortversion samt rutin för palliativ vård i livets slut är
känd hos personalen på enheten
 Teamet har kontinuerlig kontakt med närstående till den döende.
 Det finns en aktuell genomförandeplan
 Stötta personalen under vårdtiden
 Sammankalla teamet för regelbunden utvärdering och avstämning
 Samordna den palliativa vården i livets slut hos den döende
 Personalresurser och organisationen av vården i livets slut fungerar och
individanpassas, så långt det är möjligt, enligt den döendes och närståendes önskemål
 Sträva efter kontinuitet bland personalen som vårdar den döende

Efter vårdtiden
 Informera de närstående om regler kring uppsägning av t ex hyreskontrakt på boende
 Samla berörd personal i teamet för ett gemensamt avslut
 Ansvara för att, utifrån resultatet i palliativregistret, genomföra förbättringar i den
palliativa vården i livets slut inom enheten eller verksamheten

Sjuksköterskans ansvarar för att:
 Administrera symtomlindrande läkemedel enligt ordination
 Göra bedömning av behov av extra vak
 All personal och närstående informeras om att den äldre personen är döende
 Erbjuda stödsamtal och eftersamtal till närstående
 Informera sig om religiösa/andliga önskemål
 Tillgodose önskemål angående vården
 Aktivt inta en lyssnande hållning till de äldre och deras närstående
 Upprätta checklista kring vård vid livets slut
 Genomföra regelbunden bedömning och skattning av rosslighet, illamående, ångest,
andnöd och förvirring, samt att bedömning, avvikelser, förebyggande och lindrande
åtgärder utförs och dokumenteras i omvårdnadsjournalen. Skattningsinstrumentet
VAS och Abbey pain scale ska användas.

Undersköterska/vårdbiträde ansvarar för att:
 Utföra den basala omvårdnaden (hygien, munvård och lägesändringar)
 Omhändertagandet av närstående (praktisk information, kaffe, sova över möjligheter
och stödsamtal) blir det bästa möjliga
 Omvårdnadsmiljön i sin helhet är trivsam genom att:
 Det är lugnt, tryggt, rent och fint på rummet
 Ta bort onödiga hjälpmedel
 Det är vädrat i rummet
 Belysning är behaglig
 Ta reda på om det finns speciella önskemål, musik, klädsel, blommor med mera.

## BOTKYRKA KOMMUN

2015-10-29
Vård- och omsorgsförvaltningen

Medicinskt ansvarig sjuksköterska
Barbro Gripenstam

7 [10]
Sjukgymnasten/arbetsterapeuten ansvarar för att:
 handleda övrig personal och närstående i positionering av kuddar, lägesändringar och
förflyttningsteknik

Relation och kommunikation
Samtalet är ett hjälpmedel för att ta emot och ge information och ställer krav på personalens
kompetens. Exempelvis kan personalen möta personer som inte själva kan uttrycka sina
behov, vilket ställer höga krav på att kunna läsa av mimik och kroppsspråk. Det är därför
viktigt att försäkra sig om att den äldre och närstående förstår den information som ges,
genom att ställa följdfrågor.

Närståendestöd
Stöd av närstående är en viktig del i den palliativa vården. De närstående ska erbjudas samtal
och information kontinuerligt, såväl i döendefasen som efter dödsfallet. Det är viktigt att i
samtalet inta en lyssnande hållning. Varje person står ensam inför sin egen död då ingen kan
följa honom eller henne helt och hållet hela vägen – men för många är det en trygghet att ha
någon eller några att dela den sista tiden med. Därför är det värdefullt att de som står den
döende närmast ges möjlighet att följa med ända till slutet.

Att fastställa dödsfall
Enligt svensk lag är en person död när hjärnan oåterkalleligen upphört att fungera (1987:269).
Att fastställa när döden har inträtt är en läkaruppgift och kan göras med hjälp av indirekta
eller direkta kriterier. Genom indirekta kriterier observerar man den döde och konstaterar att
hjärtverksamhet och andning upphört. Enligt Socialstyrelsens författningssamling (SOSFS
2005:10, 3 kap § 1-2) ska fastställandet av en människas död med hjälp av indirekta kriterier
göras genom en klinisk undersökning. Indirekta kriterier är kännetecken på varaktigt hjärt-
och andningsstillestånd som lett till total hjärninfarkt. Vid den kliniska undersökningen ska
alla dessa indirekta kriterier vara uppfyllda:
 Ingen palpabel puls
 Inga hörbara hjärtljud vid auskultation
 Ingen spontanandning
 Ljusstela, oftast vida, pupiller

Väntat dödsfall
Vid förväntade dödsfall behöver läkaren enligt begravningsförordningen inte göra den ovan
beskrivna kliniska undersökningen av den döda kroppen. Läkaren kan i dessa fall fastställa att
döden har inträtt utan att själv se den döde. Förutsättningarna är dock att läkaren kan grunda
fastställandet på en undersökning som har gjorts av en legitimerad sjuksköterska, respektive
att läkaren har tillgång till relevanta och tidsmässigt aktuella uppgifter om den dödes tidigare
medicinska tillstånd. Tidpunkten för dödens inträde ska kunna fastställas med ledning av
uppgifter från vårdpersonalen, de närstående eller andra med kännedom om förhållandena.

## BOTKYRKA KOMMUN

2015-10-29
Vård- och omsorgsförvaltningen

Medicinskt ansvarig sjuksköterska
Barbro Gripenstam

8 [10]
Kvalitetsregister
Svenska palliativregistret är ett nationellt kvalitetsregister som är till för alla som vårdar
människor i livets slut. Registrets huvudsyfte är att människor som vårdas i livets slutskede
ska få optimal vård oavsett diagnos och typ av vårdenhet. Strävan i registrets dödsfallsenkät
har varit att efterfråga mätbara men samtidigt tydliga, enkla och allmängiltiga mått på hur
man arbetar med vårdbehoven i livets slutskede (processmått) och hur det blir för patient och
närstående (resultatmått). Idag beskrivs den sista veckan i livet genom att personalen som
vårdat en just avliden människa besvarar ett trettital frågor. Registreringen sker online. Målet
är att alla som dör en av sjukvården väntad död skall kunna känna en trygghet inom följande
punkter:

Jag...
 Och mina närstående är informerade om min situation
 Är lindrad från smärta och andra besvärande symtom
 Är ordinerad läkemedel vid behov
 Får god omvårdnad utifrån mina behov
 Behöver inte dö ensam
 Vet att mina närstående får stöd

Explosiva implantat
För att tillåta kremering kräver krematorierna regelmässigt att implantat, som kan explodera
vid kremering, har avlägsnats. Det gäller dosor som innehåller ett batteri med innehåll som
förångas vid höga temperaturer i form av implantat som t.ex. hjärtstimulatorer (pacemakers),
defibrillatorer, insulin- och infusionspumpar samt nervstimulatorer. Landstinget ansvarar för
transport från de kommunala särskilda boendeformerna vid beslut om obduktion, borttagande
av pacemaker eller annat explosivt material. Detta omhändertagande inkluderar även
balsamering. Transport ombesörjs av AISAB Telefon: 070-484 30 80. Särskild bårhusremiss
ska användas.

Rutin förfarande vid organdonation
Kroppen omhändertas på sedvanligt sätt. Ett notat där dödsdatum och klockslag framgår ska
skrivas och att donation är aktuellt. I notatet framgår även hälsohistoria. Bifoga kopia på
senaste läkemedelslistan. Donationskort ska medfölja och fästas väl synligt på bröstet.
Kontakt tas och information lämnas till telefonsvarare enligt nummer på donationskortet.
Lämna kontaktuppgifter till omvårdnadsansvarig sjuksköterska. Transport ska ske enligt
gällande avtal.

## BOTKYRKA KOMMUN

2015-10-29
Vård- och omsorgsförvaltningen

Medicinskt ansvarig sjuksköterska
Barbro Gripenstam

9 [10]
Referenser

Begravningsförordning (1990:1147)

Hälso- och sjukvårdslag (1982:763)

Nationellt vårdprogram för palliativ vård 2012-2014

Svenska palliativ registret http://palliativ.se

.

## BOTKYRKA KOMMUN

2015-10-29
Vård- och omsorgsförvaltningen

Medicinskt ansvarig sjuksköterska
Barbro Gripenstam

10 [10]
Bilaga 1. Omhändertagande och transporter av avlidna

Politivagn Stockholm AB
Beställning av Bårtransport
Ring SOS ALARM, på telefonnummer 08-454 21 45 eller direkt till bårbilen, 070-779 99 10.

Uppge vid beställningen:
 Namn på Beställaren och Verksamheten
 Adress
 Telefonnummer ”även till avdelningen”
 Namn på den avlidne
 Personnummer

## BRA ATT TÄNKA PÅ INFÖR BÅRBILSBESTÄLLNINGEN

1. Beställning av Transport sker via SOS Alarm på telefonnummer 08-454 21 45 eller
direkt till bårbilen 070-779 99 10

2. Ange ”olämpliga tider” för utförandet av transporten t.ex. lunch, middag eller övriga
tider som anhöriga anser vara olämpliga

3. Uppge alltid om anhöriga väntar kvar i boendet inför transporten och om transporten
skall prioriteras på grund av tidspassningar

4. Den avlidne ”skall” vara uppmärkt (gärna med ett textat plastband) på en handled även
om annan uppmärkning redan finns

5. Ta bort huvudkudden från den avlidne när anhöriga lämnat, för att undvika en onormal
kroppsställning när bårtransporten sker

6. Låt luften vara kvar i madrassen inför transporten, detta underlättar själva lyftet av den
avlidne från sängen till båren

7. Värdeföremål ”ska” alltid tas av från den avlidne inför själva transporten även om
anhöriga har andra önskemål. Varken personalen på boendet eller transportpersonalen
kan ta ansvar för stöldbegärliga föremål i de obemannade bårhusen. Om föremålen är
tänkta att följa den avlidne får anhöriga arrangera detta med den tilltänkta
begravningsbyrån vid bisättningen

8. Att skicka med t.ex. gosedjur eller föremål utan större värde möter inget hinder.
Notera i journalen vilka föremål som medföljer själva transporten till bårhuset

9. Transportpersonalen ser gärna att boendets personal medverkar vid själva hämtningen
av den avlidne, för att inga oklarheter skall uppstå.