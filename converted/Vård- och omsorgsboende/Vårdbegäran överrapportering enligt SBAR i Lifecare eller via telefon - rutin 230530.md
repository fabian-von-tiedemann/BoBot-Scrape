---
title: "Vårdbegäran överrapportering enligt SBAR i Lifecare eller via telefon - rutin 230530"
source_file: "Vård- och omsorgsboende/V%C3%A5rdbeg%C3%A4ran%20%C3%B6verrapportering%20enligt%20SBAR%20i%20Lifecare%20eller%20via%20telefon%20-%20rutin%20230530.pdf"
source_url: "https://botwebb.botkyrka.se/download/18.46f3990e1884c6bfcff22c87/1685614185440/V%C3%A5rdbeg%C3%A4ran%20%C3%B6verrapportering%20enligt%20SBAR%20i%20Lifecare%20eller%20via%20telefon%20-%20rutin%20230530.pdf"
---

Dokumentet är beslutat av: Ramona Grapenhielm omsorgschef
Dokumentet beslutades den: 2023-04-26 uppdaterad 23-05-31

---

Dokumentet gäller tillsvidare
Dokumentet ersätter: Rutin HSL-uppdrag
Dokumentansvarig är: Elisabet Hedin Ribeiro verksamhetsutvecklare

Vård- och omsorgsförvaltningen

# RUTIN

Vårdbegäran överrapportering enligt SBAR i
Lifecare eller via telefon - rutin
## Inledning
Rutinen följer överrapporteringsstruktur i enlighet med SBAR (skl-sbar-
bruksanvisning.pdf (skr.se). Rutinen knyter an till rutin om HSL-uppdrag (HSL-
uppdrag - rutin.pdf (botkyrka.se) och hur vitalparametrar tas beskrivs i instruktioner till
omsorgslådor (Instruktioner till omsorgslådor.pdf (botkyrka.se).

Syftet med rutinen är att förtydliga hur och på vilket sätt information ska
överrapporteras från omsorgspersonal till legitimerad hälso- och sjukvårdspersonal.

## Roller och ansvar
Verksamhetschef – ansvarar för att rutin finns.
Enhetschef - ansvarar för att rutinen är känd, väl implementerad och följs av
medarbetare.
Medarbetare - ansvarar för att följa och arbeta enligt rutin och att uppmärksamma
enhetschef om det finns oklarheter eller svårigheter att följa rutin.

## Område
Vårdbegäran görs i dokumentationssystemet Lifecare. Vårdbegäran skickas
av omsorgspersonal när omsorgspersonal bedömer att en boende behöver en
icke-akut insats eller bedömning av legitimerad hälso- och sjukvårds-
personal.
Om omsorgspersonal bedömer att den boende behöver omedelbar kontakt
med legitimerad hälso- och sjukvårdskontakt (exempelvis efter fall) ska
ingen vårdbegäran skickas utan kontakt tas via telefon. Om behovet är akut
ska omsorgspersonal ringa 112.
Överrapportering sker med rapporteringsverktyget SBAR.

Dokumentet är beslutat av: Ramona Grapenhielm omsorgschef
Dokumentet beslutades den: 2023-04-26 uppdaterad 23-05-31
Dokumentet gäller tillsvidare
Dokumentet ersätter: Rutin HSL-uppdrag
Dokumentansvarig är: Elisabet Hedin Ribeiro verksamhetsutvecklare

Sättet vi överrapporterar på - SBAR
Genom att använda en fastställd struktur och verktyg för hur
kommunikationen och informationsöverföringen ska gå till, minskar
riskerna för att viktig information glöms bort eller missuppfattas.  SBAR är
ett sådant verktyg och står för: Situation Bakgrund Aktuellt tillstånd och
Rekommendation. Med SBAR talar man om sändare (den som lämnar
uppgifterna oftast undersköterska eller vårdbiträde) och mottagare (den som
tar emot uppgifterna, oftast en sjuksköterska, arbetsterapeut eller
fysioterapeut).

Innan du rapporterar ska du bedöma den boendes vitalparametrar. Som hjälp att bedöma
om den boendes vitalparametrar kan skattningsverktyget MEWS användas:

Om den boende har hotade vitala funktioner (hamnar på de röda rutorna) –
## LARMA DIREKT OCH RING 112!
Om vitalparametrar hamnar inom de gröna, gula eller orangea fälten, läs de
senaste journalanteckningarna och ha följande uppgifter tillgängliga
innan du rapporterar:
•
ta reda på huvuddiagnos (Alzheimers sjukdom, hjärtsvikt osv)
•
ta fram medicinlista och ta reda på om den boende tagit sina läkemedel
eller ej
•
ta reda på om den boende har eventuell (livshotande) allergi
•
ta reda på om den boende ätit/druckit/varit på toaletten
•
ev undersökningsresultat (blodsocker)
•
ev behandlingsbegränsningar.
Nu kan du börja rapportera enligt SBAR. Börja med S och arbeta dig
igenom alla bokstäverna.

Dokumentet är beslutat av: Ramona Grapenhielm omsorgschef
Dokumentet beslutades den: 2023-04-26 uppdaterad 23-05-31
Dokumentet gäller tillsvidare
Dokumentet ersätter: Rutin HSL-uppdrag
Dokumentansvarig är: Elisabet Hedin Ribeiro verksamhetsutvecklare

S - Situation
Här ska du kort beskriva varför du tar kontakt. Det som ska rapportera är:
•
Ditt namn och yrkestitel
•
Vilken avdelning/enhet du ringer från
•
Den boendes namn och personnummer
•
Vad problemet (=anledningen till att du ringer) är.

Exempel:
”Jag heter xxx och är undersköterska. Jag ringer från avdelning 2 på Vårsta vård- och
omsorgsboende. Jag ringer angående yyy zzzz med personnummer 121212-1212. Jag
ringer därför att yyy beskriver att hon har ont i ryggen/har kräkts/har ramlat... (kort
beskrivning av problemet)

B - Bakgrund
I bakgrunden ska mottagaren få en kortfattad sammanställning av
relevant sjukdomshistorik (diagnos, utredningar och behandlingar).
Förbered detta genom att före samtalet göra en kort sammanfattning av den
historik som du bedömer är relevant för den aktuella situationen.

Exempel
Den boendes har diabetes typ 2 och kognitiv svikt. Hon har blodförtunnande
behandling, insulin och insomningstablett. Hon flyttade in till oss i fredags
och har fått i sig så mycket vätska det senaste dygnet.

A - Aktuell bedömning
Här rapporterar du fakta om nuläget, eventuella åtgärder man prövat med
och resultatet av dem och förmedla din bedömning dvs vad du tror är
problemet. Det som ska rapporteras är:
•
Vitalparametrar (andningsfrekvens, blodtryck, temp, puls, ev
blodsocker)
•
Eventuella förändringar i den boendes tillstånd som tillkommit efter
tidigare undersökningar eller kontakter
•
Din bedömning -  säg vad du tror problemet är/beror på/orsakat av
Exempel
Den boendes status är ...
Problemet verkar bero på ... (infektion/har ramlat/svårt att andas).
Jag vet inte vad problemet är men jag känner mig orolig ...

R - Rekommendation
Här ska du ge mottagaren ditt förslag till åtgärd utifrån de uppgifter som
du lämnat under S, B och A. Innan ”R” påbörjas ska du ha tagit ställning till
vad din rekommendation är (vad du vill att den legitimerade ska göra).

Dokumentet är beslutat av: Ramona Grapenhielm omsorgschef
Dokumentet beslutades den: 2023-04-26 uppdaterad 23-05-31
Dokumentet gäller tillsvidare
Dokumentet ersätter: Rutin HSL-uppdrag
Dokumentansvarig är: Elisabet Hedin Ribeiro verksamhetsutvecklare

•
Ska sjuksköterska/fysioterapeut/arbetsterapeut komma direkt och i så fall
av vilken anledning?
•
Behöver nya prover tas eller undersökningar göras?
•
Ska någon behandling ges?
Exempel
Jag vill att sjuksköterska kommer och  ...

Om återkoppling från mottagaren medför ordination på till exempel
provtagning, kontroll och/eller behandling ska du ställa följdfrågorna:

•
Hur ofta/länge ska jag ../titta till henne, mäta temp, ge extra vätska/. ?
•
När ska jag ta kontakt igen? Vad ska jag vara uppmärksam på?

Innan kommunikationen avslutas – stäm av att ni har förstått varandra
genom att ställa frågorna:

•
Finns fler frågor?
•
Är vi överens? /ex om att vidbehovsläkemedel ska ges och utvärderas
och kontakt tas igenom en två timmar om hon blir tröttare/

SBAR-kommunikationen är avslutad när både sändare (omsorgspersonal
som ringer upp) och mottagare (sjuksköterska som tar emot samtalet) har
bekräftat åtgärden.

Vårdbegäran
Vårdbegäran rapporteras enligt SBAR där S och R måste fyllas i, resten av
rutorna kan lämnas tomma om information inte går att få tag på.
Vårdbegäran hanteras endast helgfria vardagar under mellan 8.00-16.30 av
ordinarie hälso- och sjukvårdspersonal. Övrig tid går det bra att skicka iväg
vårdbegäran, men den kommer att läsas och behandlas först nästkommande
helgfria vardag. Om omsorgspersonal är osäker på om ärendet är akut eller
kan vänta kan tjänstgörande sjuksköterska ge vägledning via telefon.
När vårdbegäran skickas iväg kommer den till de legitimerade hälso- och
sjukvårdspersonalen som arbetar på enheten. Legitimerad hälso- och
sjukvårdspersonal tar emot och behandlar vårdbegäran med
ställningstagande och prioritering hur snabbt åtgärd ska sättas in.
Vårdbegäran kan avslås om legitimerad hälso- och sjukvårdspersonal
bedömer att det som beskrivs inte handlar om hälso- och sjukvård utan
handlar om omsorg inom Socialtjänstlagen. Vårdbegäran får då status som
”avslagen” och går tillbaka till enheten och ska behandlas av enhetschef på
den aktuella enheten.