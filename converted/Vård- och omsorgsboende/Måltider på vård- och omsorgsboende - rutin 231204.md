---
title: "Måltider på vård- och omsorgsboende - rutin 231204"
source_file: "Vård- och omsorgsboende/M%C3%A5ltider%20p%C3%A5%20v%C3%A5rd-%20och%20omsorgsboende%20-%20rutin%20231204.pdf"
source_url: "https://botwebb.botkyrka.se/download/18.5324defa18bf5c2bda53b046/1701702224499/M%C3%A5ltider%20p%C3%A5%20v%C3%A5rd-%20och%20omsorgsboende%20-%20rutin%20231204.pdf"
---

Vård- och omsorgsförvaltningen
Dokumentet är beslutat av: omsorgschef Eva Ingemarsdotri
Dokumentet beslutades den: 2023-12-04

---

Dokumentet gäller tills vidare
Dokumentet ersätter: Rutin måltidsmiljö
Dokumentansvarig är: verksamhetsutvecklare vård- och omsorgsboende Elisabet Hedin Ribeiro

1/12
# RUTIN
Måltider på vård- och omsorgsboende -
rutin
## Inledning
Syftet med denna rutin är att säkerställa ett gemensamt arbetssätt vid
måltider på Botkyrka kommuns vård- och omsorgsboenden. Rutinen utgår
från Livsmedelsverkets nationella riktlinjer för måltider i äldreomsorgen
(Nationella riktlinjer för måltider i äldreomsorgen (livsmedelsverket.se). Till
denna rutin hör även fem bilagor; Måltidsmodellen (bilaga 1), Måltider över
dygnet (bilaga 2), Tallriksmodellen (bilaga 3), Checklista för lunch och
middag (bilaga 4) samt Kontrastdukning (bilaga 5).

Kopplat till området nutrition finns även Minimera ofrivillig nattfasta -
handlingsplan och checklista.pdf (botkyrka.se), Förebygga och behandla
undernäring och risk för undernäring - rutin_.pdf (botkyrka.se) samt Åtgärder
och vägledning vid undernäring Senior Alert .
## Roller och ansvar
Verksamhetschef – huvudansvar för rutinen.

Enhetschef – ansvar för att rutin är känd och väl implementerad bland
medarbetare.

Medarbetare - ansvar för att följa rutin och att uppmärksamma enhetschef
om det finns oklarheter eller svårigheter att följa rutin.

Kontaktperson – ansvar för dokumentationen om måltidsmiljön i
genomförandeplanen.

Ombud för måltider, kost och livsmedelshygien (”kostombud”) – ansvar
utifrån ombudsroll
## Område
Måltider inom vård- och omsorgsboende.

## Utförande
Bra mat och trevliga måltider är en central del av vård och omsorgen kring
äldre. Denna rutin ger instruktion på en övergripande nivå och medarbetare
ansvarar för att göra de individuella anpassningar som behövs till respektive
boende utifrån behov, förmågor och önskemål.

2/12
Måltidsmiljön
Måltidsmiljön har stor påverkan på upplevelsen av måltiden och kan ge
effekter på energiintag, vikt och välbefinnande. Det är därför viktigt att
måltidsmiljön anpassas så att vi ger så goda förutsättningar som möjligt till
de boende. Målet är att:

- Måltiden ska utgöra en lustfylld och trivsam upplevelse.
- Måltiden ska serveras på ett lugnt och inbjudande sätt som är
anpassat till den boende och dennes behov, önskemål och förmågor.
- Dukningen ska skapa ett trevligt och hemlikt intryck och varieras,
både utifrån vecko- och helgdag, högtidsdagar och andra teman.
- Vid kognitiv svikt, demenssjukdom och nedsatt syn ska dukningen
vara avskalad och kontrastfylld för att skapa tydlighet (se bilaga 5).
- Aptitstimulerande åtgärder ska göras inför varje måltid. Exempel på
aptitstimulerande åtgärder är att vädra matsal och kök, skapa
passande dofter (baka, värma bröd, steka lök, sätta fram blommor)
och att duka fram alternativ på olika tillbehör.
- Boende ska erbjudas samma goda måltidupplevelse oavsett om de
väljer att äta i den gemensamma matsalen eller i sina respektive
lägenheter.
Måltider
Olika modeller och verktyg kan användas för att arbeta med måltider. En
modell är måltidsmodellen (bilaga 1) fungerar som inspiration för arbetet
med mat och måltider. Måltidsmodellen anger att måltiderna ska fördelas
jämnt över dygnet för att kunna täcka den boendes behov. Utgångspunkten
ska vara personcentrering och anpassning utifrån de boendes önskemål och
preferenser. Under dagen ska följande måltider erbjudas:
- Förfrukost
- Frukost
- Mellanmål förmiddag
- Lunch
- Mellanmål eftermiddag
- Middag
- Mellanmål kväll
- Mellanmål natt

Måltiderna bör normalt vara energi- och proteinrika. För förslag på
energiberikning se Energiberikning.pdf.
Vätskeintaget ska uppmuntras eftersom känslan av törst hos äldre kan vara
nedsatt. Uppmuntra därför alltid de boende att dricka något i samband med
måltider och erbjud alltid olika sorters dryckesalternativ.

3/12
Se även måltidsplaneringsverktyget och modellen FAMM (se Förebygga
undernäring och risk för undernäring - rutin_.pdf (botkyrka.se)
Förfrukost och frukost
Förfrukost bör erbjudas vid sängkanten för alla som riskerar en ofrivillig
nattfasta över 11 timmar. Viktigt att tänka på sittställning; att den boende
sitter helt upp när mat/dryck serveras i sängen för att undvika felsväljning.
För information och bilder på bra sittställningar se Bildstöd för bra
sittställningar under måltid_2016.pdf (vaxjo.se)
- Frukost ska dukas på ett inbjudande sätt i både gemensam matsal
(för de boende som äter i matsalen) och på serveringsvagn (för de
boende som äter i sina respektive lägenheter).
- Duka fram och erbjud flera olika sorters frukostalternativ och olika
sorters dryck (varma och kalla).
- Bjud in den boende, se till att den sitter bra och fråga efter dennes
önskemål.

Lunch och middag
Checklista för hur lunch och middag ska förberedas och serveras finns i
bilaga 4 (Checklista för lunch och middag) För stöd i hur kunna erbjuda en
individanpassad och efter individen anpassad portion se bilaga 3
(Tallriksmodellen).
Erbjud gärna aptitretare före lunch och middag. Exempel på aptitretare är
ost i kuber, skinkrullar och syrlig dryck, se förslag Aptitretare.pdf.

Mellanmål och fika
Flera mellanmål/fika ska erbjudas under dagen och kvällen, se avsnittet
”Måltider” ovan samt bilaga 2 (Måltider över dygnet). Som inspiration kan
receptförslag för energi- och proteinrika mellanmål användas se förslag
Mellanmål - recepthäfte.pdf.
Kvällsfika, nattmål och nattfasta
Kvällsmål och nattmål ska erbjudas utifrån de boendes önskemål och
preferenser. Liksom vid övriga måltider ska flera olika alternativ av mat och
dryck erbjudas. Om den boende fikar i sängen är det liksom vid frukost och
förfrukost viktigt att se till att det är en god sittställning för att undvika
felsväljning se Bildstöd för bra sittställningar under måltid_2016.pdf
(vaxjo.se)
- För äldre bör nattfastan inte överskrida 11 timmar. Erbjud därför
alltid något att äta och/eller dricka under natten om den boende
vaknar.

4/12
- Erbjud munvård eller låt den boende skölja ur munnen med vatten
efter matintag.
- Använd bilder med olika mellanmålsalternativ, bricka med
uppdukade mellanmålsalternativ eller serveringsvagn med färdiga
smårätter/drycker för att stimulera aptiten. För förslag på energirika
nattmål se Nattmål och förfrukost - recepthäfte.pdf.
- Nattfastan ska mätas regelbundet se Rutin fastemätning.pdf
(botkyrka.se)
- För de boende som har en ofrivillig nattfasta som överstiger 11
timmar ska handlingsplan användas se Minimera ofrivillig nattfasta -
handlingsplan och checklista.pdf (botkyrka.se)
Individuella behov
- Specialkost och konsistensanpassning ska erbjudas utifrån behov.
- Om det är aktuellt med kostintyg ska detta skrivas av sjuksköterska
och omsorgspersonalen ska meddela centralköket via telefon och
uppdatera matbeställning i Mashie.
- Information om specialkostska finnas lättillgänglig och vara
uppdaterad . Enheten bestämmer själva var informationen ska
förvaras. Använd Måltidskort.pdf (botkyrka.se)

Receptförslag på frukost och mellanmål med konsistensanpassning
TIMBAL -recept frukost, mellanmål.pdf (botkyrka.se),
GROV PATÉ - recept frukost, mellanmål.pdf (botkyrka.se),
FLYTANDE- recept frukost och mellanmål.pdf (botkyrka.se)

Delaktighet
Kosten ska i möjligaste mån anpassas efter den boendes önskemål och
preferenser och med hänsyn till kulturell, etnisk, religiös eller etisk
bakgrund.

Den boende ska tillfrågas om mat och måltider vid välkomstsamtalen, inför
upprättandet samt uppdatering av genomförandeplan samt lyftas i den
dagliga kontakten och samtalet. De boende erbjuds också att lyfta åsikter
och önskemål om mat och måltider i matråd två gånger/år tillsammans med
kökschef och medarbetare från köket.

Den boendes delaktighet i måltidsförberedelse ska uppmuntras utifrån
dennes möjligheter och förmågor, exempelvis genom att skala potatis eller
duka. De basala hygienrutiner som följs av medarbetare gäller vid sådana
tillfällen även de boende som deltar i måltidsförberedelserna.

5/12
Måltidsstöd
•
Omsorgspersonal ska erbjuda måltidsstöd utifrån den boendes
fysiska och sociala behov.
•
Den boendes förmåga att äta självständigt och säkert ska stärkas
genom anpassning av sittställning och rätt måltidsstöd, samt genom
rätt konsistensanpassning och hjälpmedel. För bra sittställningar se
Bildstöd för bra sittställningar under måltid_2016.pdf (vaxjo.se) och
för övrigt måltidsstöd se Måltidsstöd.pdf (botkyrka.se)
•
Det är inte tillåtet för omsorgspersonal att äta av de måltider som är
avsedda för de boende.

Livsmedelshygien
Medarbetare som i sin yrkesutövning serverar mat är ansvarig för att maten
är säker och för att korrekt information om maten ges till dem som serveras.
Omsorgspersonal ska därför ha kunskap om livsmedelssäkerhet och rutiner
för att hantera risker genom egenkontrollprogrammet för livsmedelshygien.
Egenkontrollprogram.pdf (botkyrka.se)
Ombud för kost, måltid och livsmedelshygien (”kostombud”)
Ombud för kost, måltid och livsmedelshygien är drivande i arbetet med
kost, måltider och livsmedelshygien på sin enhet. För uppdragsbeskrivning
av ombudsrollen se Uppdragsbeskrivning ombud för måltider, kost och
livsmedelshygien filer - Botwebb (botkyrka.se)

6/12
Bilaga 1. Måltidsmodellen
Modellen består av sex pusselbitar som alla är viktiga för
att måltiden ska skapa glädje och bidra till hållbar
utveckling.

God och trivsam:
- Att måltiden upplevs som god och trivsam är viktigt för att maten
ska hamna i magen.
Näringsriktig och säker
- En bra måltid är även näringsriktig och säker att äta.
Miljösmart
- Måltider som bidrar till en miljömässigt hållbar utveckling och de
nationella miljömålen.
Integrerad
- Måltiden tas tillvara som en resurs i verksamheten, exempelvis i
omvårdnaden.

Referens: Nationella riktlinjer för måltider i äldreomsorgen
(livsmedelsverket.se)

7/12
Bilaga 2: Måltider över dygnet
Förslag på hur måltider kan serveras över dygnet.

Referens: dietist Frida Thelin

8/12
Bilaga 3: Tallriksmodellen

För att komponera en måltid som ger bra balans av näring
och energi kan Tallriksmodellen användas. Många äldre
har nedsatt aptit av olika anledningar, vilket märks genom
att de äter mindre portioner. Då behöver portionen som
serveras vara mindre och energirikare, se nedan ”Nedsatt
aptit”

9/12
Bilaga 4; Måltidschecklista för lunch och
middag
Denna checklista ska användas vid lunch och middag.
Flera av punkterna kan även vara användbara vid andra
måltider såsom mellanmål, fika och frukost.
- Planera/komma överens om hur arbetsuppgifterna
som hör till måltiden ska fördelas i arbetsgruppen
I god tid
före
måltid
- Ta reda på vilka måltidsförberedelser som boende kan
hjälpa till med. Förbered att bjuda in de boende som
önskar delta.
- Ta reda på vilka boende som önskar äta i sina
lägenheter och om de vill bli serverade före eller efter
övriga boende.
- Skriv dagens meny (lunch, efterrätt, middag) på
separat tavla väl synlig för de boende. Använd gärna
bildstöd.
- Vädra matsal och kök ordentligt och ta fram rena
förkläden och servetter.
- Följ basala hygienrutiner vid all måltidshantering.
30 min
före
måltid
- Se över vilka boende som har specialkost och stäm av
med dagens meny vad det innebär för anpassningar.
Stäm av med de boendes måltidskort så att inget
missas.
- Stäng av Tv:n. Om musik ska vara på välj musik
anpassad till de boendes önskemål och sätt på den på
låg volym.
- Bjud in boende som önskar delta i måltidsförberedelse
att hjälpa till utifrån förmåga och önskemål.
- Ta bort onödiga saker från borden (papper,
arbetsmaterial, vissna blommor, allt som inte hör till
måltiden)
- Torka av bord, bordstabletterna och vid behov stolar.
- Sätt på ugnen på 40 grader och förvärm tallrikarna för
varm mat. Ställ fram värmeplattor.
- Förbered dryck och tillbehör till måltiden (se Mashie)
för både de som äter normalkost och för de som har
specialkost
- Förbered efterrätt och ta fram efterrättstallrikar och
efterrättsbestick.

10/12
- Duka borden så det ser inbjudande och välkomnande
ut. Anpassa efter dagen (högtid, årstid eller tema).
På demensavdelning ska dukningen vara kontrastfylld
och avskalad (se bilaga 5 för exempel).
- Justera belysningen, ta fram ev elektriska värmeljus
- Ställ fram övriga tillbehör som salt, peppar, övriga
kryddor, såser och olja, bröd, smör och pålägg.
- Provsmaka maten och mät dagligen temperaturen på
maten
När
maten är
klar
- Lägg upp maten inbjudande och aptitligt på
uppläggningsfat eller karotter. Ställ fram karotter och
fat på borden-
- Smitta med ditt lugn och välkomna de boende till
matbordet. Se till att alla har en bra sittställning och se
hjälpmedel som de har behov av.
- Erbjud trevliga förkläden till de boende som behöver
och önskar ha dem på sig
- Presentera maträtten (vad maträtten heter och vad som
finns i den) och önska smaklig måltid
- Erbjud och servera olika drycker ex vatten, mjölk,
lättöl eller saft.
- Ta fram de förvärmda tallrikarna.
- Uppmuntra de som kan ta mat själva att göra det från
de framdukade uppläggningsfaten och karotterna.
- Lägg upp mat på tallrik till dem som inte kan ta själv.
Fråga alltid efter preferenser och önskemål om
portionsstorlek.
- Skär upp maten i mindre bitar till dem som behöver
och önskar det.
- En medarbetare serverar och resterande medarbetare
sitter med vid bordet som erbjuder måltidsstöd utifrån
behov och inbjuder till det goda samtalet
- Under måltiden: inga störande ljud, spring och snabba
rörelser, telefonsamtal eller samtal mellan
medarbetare. Fokus på de boende.
Under
måltiden
- Servera tillbehör, påminn om kryddor, såser, bröd och
smör.
- Erbjud backning på mat och dryck
- Inbjud till samtal och involvera de boende som önskar
delta i samtal.

11/12
- När alla ätit färdigt (fråga om någon vill ha lite till),
duka undan varmrättstallrikarna och duka fram
efterrättstallrikar och bestick. Vänta med att sätta in i
diskmaskinen och avvakta med att börja diska och
skölja.
- Servera efterrätt och erbjud måltidsstöd till de som
behöver och önskar.
- Erbjud backning av efterrätt, fråga om kaffe/te på
maten och servera detta
- När alla ätit efterrätt och druckit kaffe/te på maten
klart; duka av bordet och ställ in i diskmaskinen.
Viktigt att detta inte sker under måltiden utan först när
alla boende ätit klart.
Efter
måltiden
- Skölj ur kantinerna och sätt tillbaka dem i
matvagnarna
- Rengör bord, bordstabletter, stolar, sopa golvet,
plocka upp ev skräp.

12/12

Bilaga 5: kontrastdukning
Att arbeta med kontraster vid dukning och uppläggning är
viktigt vid måltider för boende med nedsatt, kognitiv svikt
eller demenssjukdom. Tips för kontrastdukning:
- Duka med kontrastfärger som gör det lättare att se var tallriken slutar
- Använd omönstrade underlägg och omönstrat porslin
- Använd färgade glas för vatten och vanliga glas för mjölk, öl med
mera

Referens: Kontrastdukning - Nollvision undernäring (stockholm.se).