---
title: "Hantering av boendes tvätt  - rutin 230523 ny"
source_file: "Vård- och omsorgsboende/Hantering%20av%20boendes%20tv%C3%A4tt%20%20-%20rutin%20230523%20ny.pdf"
source_url: "https://botwebb.botkyrka.se/download/18.7a353d28187eafb12f94e394/1684860139624/Hantering%20av%20boendes%20tv%C3%A4tt%20%20-%20rutin%20230523%20ny.pdf"
---

Dokumentet är beslutat av: omsorgschef Ramona Grapenhielm
Dokumentet beslutades den: 2023-05-23

---

Dokumentet gäller tillsvidare
Dokumentet ersätter: [Nytt dokument]
Dokumentansvarig är: [verksamhetsutvecklare Elisabet Hedin Ribeiro]
1/5
# RUTIN
Boendes kläder och textilier;
hantering, tvätt och förvaring -
rutin
Denna rutin beskriver hur hantering, tvätt och förvaring av boendes kläder
och textilier ska göras. Rutinen följer Vårdgivarguiden ”Vårdhygien för
särskilda boendeformer för äldre” och Vårdhygien Stockholms ”Rengöring
och desinfektion av ytor i vårdmiljö RoD”. Under samtliga moment ska
basala hygienrutiner iakttas se Följa basala hygienrutiner- rutin.pdf
(botkyrka.se). Krav på utformning av tvättstuga/tvättutrymme beskrivs i
bilaga 1.

## Roller och ansvar
Verksamhetschef – ansvarar för att rutin finns
Enhetschef - ansvarar för att rutinen är känd, väl implementerad och följs av
medarbetare.
Medarbetare - ansvarar för att följa och arbeta enligt rutin och att
uppmärksamma enhetschef om det finns oklarheter eller svårigheter att följa
rutin.
## Område
Rutinen gäller för samtliga medarbetare som arbetar inom vård- och
omsorgsförvaltningen.
## Utförande
Rutinen beskriver koppling till basala hygienrutiner, hantering av smutstvätt
samt hantering och förvaring av ren tvätt.

Dokumentet är beslutat av: omsorgschef Ramona Grapenhielm
Dokumentet beslutades den: 2023-05-23
Dokumentet gäller tillsvidare
Dokumentet ersätter: [Nytt dokument]
Dokumentansvarig är: [verksamhetsutvecklare Elisabet Hedin Ribeiro]
2/5
Det här gäller om basala hygienrutiner vid hantering av
tvätt
- Vid hantering av ren tvätt: händer och underarmar ska vara rena
och desinfekterade, engångsförkläde ska användas.
- Vid hantering av smutstvätt: händer och underarmar ska vara rena
och desinficerade, engångsförkläde och handskar ska användas.
- Boende som deltar i hantering av sin egen tvätt behöver inte
använda handskar eller engångsförkläde (då tvätten innehåller den
boendes egen bakterieflora).
Det här gäller vid hantering/tvätt av smutstvätt/
smutsiga textilier
- Smutstvätt förvaras i boendes lägenhet i valfri förvaringslösning/
tvättkorg och sorteras enligt skötselråd före tvätt. Ha gärna en
plastpåse eller tygsäck inuti tvättkorgen. Påse/säck knyts sedan ihop
och tas till tvättstugan. Om tvättsäck i tyg används bör den tvättas
efter varje användning dvs när tvätt tömts i tvättmaskin. Tvättkorg
ska kunna rengöras och desinfekteras.
- Töm fickorna före tvätt och se till att det som glömts kvar i fickorna
kommer åter till den boende.
- Tvätt tas till avdelningens tvättstuga av medarbetare eller boende.
- Skilj på normalt nedsmutsade textilier och kraftigt nedsmutsade
textilier där normalt textilier = vanlig användning av plagget och
kraftigt nedsmutsade textilier = förorenad med kroppsutsöndringar
såsom sårsekret, urin, avföring, blod, uppkastningar.
- Tvätt av kraftigt nedsmutsade textilier: fasta torkade föroreningar
tas bort med papper och plagget ska sedan så snart som möjligt
tvättas separat i lägst 60 °C. Tvätt/avfall som är betydligt
nedsmutsad med kroppsvätskor ska hanteras som smittförande
tvätt/risktvätt/ smittförande avfall och tvättas så snart som möjligt.
- Tvätt av normalt nedsmutsade textilier: följ plaggens tvätt- och
torkanvisning för att undvika att de förstörs. Om inga tvätt- eller
torkanvisning finns tvättas normalt nedsmutsade textilier i 60 °C i
normallångt program.
- Varje boendes smutstvätt tvättas separat, blanda inte flera
boendes kläder i samma tvättmaskinsomgång. Märk upp boendes
kläder, tvättmaskin, torktumlare och torkskåp med magnet med den
boendes lägenhetsnummer.
- Textilier, t ex dynor och lyftselar som används av flera boende
ytdesinfekteras alternativt tvättas i minst 60ºC efter användning.
•
Torkning av tvätt: i fuktig tvätt kan mikroorganismer växa till sig
varför tvätten ska torks i torktumlare/torkskåp direkt efter tvättning

Dokumentet är beslutat av: omsorgschef Ramona Grapenhielm
Dokumentet beslutades den: 2023-05-23
Dokumentet gäller tillsvidare
Dokumentet ersätter: [Nytt dokument]
Dokumentansvarig är: [verksamhetsutvecklare Elisabet Hedin Ribeiro]
3/5
så snabbt och varmt som möjligt. Tvätt som inte kan torktumlas eller
torkas i torkskåp ska torkas i den boendes egna lägenhet. Boendes
tvätt ska inte lufttorkas i tvättstugan.
•
Rengöring av vitvaror: ytan på tvättmaskin, torktumlare och
torkskåp rengörs och ytdesinfekteras dagligen samt vid behov
Det här gäller vid särskilda smittsamma
sjukdomar, tillstånd eller behandlingar
Om boende har MRSA, VRE, ESBL eller calici innebär det ingen skillnad
från instruktionerna ovan, utan tvätt sker som vanligt och basala
hygienrutiner följs.
- Om boende har skabb: instruktioner för hur hantera textilier och
tvätt hos personer med skabb, se Behandling - Vårdhandboken
(vardhandboken.se)
- Om boende har pågående cytostatikabehandling: instruktioner
för hur hantera textilier och smutstvätt som är/kan vara förorenad
med cytostatika, se Omhändertagande av avfall, spill, och
utsöndringar - Vårdhandboken (vardhandboken.se)

Det här gäller vid hantering/förvaring av ren tvätt
•
Ren tvätt viks på arbetsyta i tvättstuga/tvättutrymme. Hantera
inte flera boendes tvätt samtidigt.
•
Ren tvätt ska inte förvaras i tvättstuga utan så snart som möjligt
föras över till den boendes lägenhet av medarbetare enskilt eller
tillsammans med den boende.

Dokumentet är beslutat av: omsorgschef Ramona Grapenhielm
Dokumentet beslutades den: 2023-05-23
Dokumentet gäller tillsvidare
Dokumentet ersätter: [Nytt dokument]
Dokumentansvarig är: [verksamhetsutvecklare Elisabet Hedin Ribeiro]
4/5
Bilaga 1: Krav på tvättstuga/tvättutrymme
Det här gäller för hur gemensamt tvättutrymme/
tvättstuga ska vara utformat:
Tvätthantering är en process som ska kvalitetssäkras. Det innebär en
tvättstuga med ett bra flöde, dvs från oren yta, tvättmaskin, torktumlare och
eventuellt torkskåp till ren yta.
Tvättstugan ska endast användas till tvätthantering. Kombinationer med
andra rumstyper får inte förekomma, exempelvis tvättstuga i kombination
med desinfektionsrum eller förråd.
Följande utrustning ska finnas i gemensam tvättstuga:

•
Tvättställ med tvål, engångspappershanddukar och
handdesinfektionsmedel.
•
Vägghängd hållare för handskar, plastförkläde/skyddsrock och plats
för ytdesinfektionsmedel och eventuellt visir
•
Diskbänk med ho.
•
Golvbrunn.
•
Skåp för tvättmedel, ytdesinfektion och liknande, eventuellt låsbart.
•
Plats för soppåse, tvättsäck och tvättkorgar.
•
Skilda utrymmen (arbetsbänk/arbetsyta) för hantering av rena och
smutsiga textilier.
•
Vitvaror (tvättmaskin och torktumlare/torkskåp).
Det här gäller för användning av gemensam
tvättstuga
•
Städrutin ska finnas: där det ska anges hur ofta golv ska städas,
vilka ytor (inkl hyllor och skåp) och tagställen som ska torkas av och
vilka rengörings- och desinfektionsmedel som ska användas ska
finnas. För att kvalitetssäkra kan checklistor för vilka ytor, frekvens
och medel användas.
•
Följ instruktioner: vitvaror (tvättmaskin och torktumlare/torkskåp):
tillverkarnas anvisningar för skötsel och underhåll av vitvaror ska
följas och tvättprocess och tvättemperatur ska kontrolleras
regelbundet.
•
Rena textilier ska förvaras torrt, dammfritt och fritt från möjlig
kontamination. Ren tvätt ska inte förvaras i våtutrymme eller på golv
utan så snart som möjligt föras över till klädförråd/utrymme för
klädförvaring.

Dokumentet är beslutat av: omsorgschef Ramona Grapenhielm
Dokumentet beslutades den: 2023-05-23
Dokumentet gäller tillsvidare
Dokumentet ersätter: [Nytt dokument]
Dokumentansvarig är: [verksamhetsutvecklare Elisabet Hedin Ribeiro]
5/5
Referenser: Vårdhygien Stockholms Rengöring och desinfektion.pdf |
Vårdgivarguiden (vardgivarguiden.se) och Vårdhygien Stockholms
| Vårdhygien för särskilda boendeformer för äldre.pdf | Vårdgivarguiden |
|---|---|
(vardgivarguiden.se)