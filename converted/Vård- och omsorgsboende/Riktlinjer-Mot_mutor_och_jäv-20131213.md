---
title: "Riktlinjer-Mot_mutor_och_jäv-20131213"
source_file: "Vård- och omsorgsboende/Riktlinjer-Mot_mutor_och_j%C3%A4v-20131213.pdf"
source_url: "https://botwebb.botkyrka.se/download/18.56a31c5c17ce484cb976c78/1687879034813/Riktlinjer-Mot_mutor_och_j%C3%A4v-20131213.pdf"
---

# RIKTLINJER
2013-12-13
1 [8]
Dnr
## KS/2013:635

## KOMMUNLEDNINGSFÖRVALTNINGEN
Post Botkyrka kommun, 147 85 Tumba · Besök Munkhättevägen 45 · Kontaktcenter 08-530 610 00
Direkt  · Sms  · E-post
Org.nr 212000-2882 · Bankgiro 624-1061 · Fax  · Webb www.botkyrka.se

Kommunledningsförvaltningen

Referens

Jannica Ifström
Monika Blommark

Riktlinjer mot mutor och jäv i Botkyrka kommun
## Syfte
Dessa riktlinjer syftar till att stödja, förklara och tolka den av fullmäktige an-
tagna policyn mot mutor och jäv i Botkyrka kommun.

## Bakgrund
Inom kommunen arbetar vi på medborgarnas uppdrag och i deras intresse. För
att de ska ha förtroende för oss och kommunen krävs att alla anställda och för-
troendevalda iakttar saklighet, opartiskhet och professionalitet i sin tjänsteut-
övning. Anställda och förtroendevalda ska därför i alla sammanhang handla på
ett sådant sätt att de inte kan misstänkas för att bli påverkade av ovidkom-
mande önskemål, hänsyn eller intressen i arbetet. Förtroendet för verksamhet-
en kan lätt skadas och det är svårt samt tidskrävande att bygga upp det igen. Vi
måste därför uppvisa att vi har en god etik och en hög moral inom den kom-
munala organisationen.

För att behålla medborgarnas förtroende måste var och en som är anställd och
förtroendevald i kommunen arbeta för att motverka mutor och jäv. Var gränsen
för en muta eller för jäv går kan vara svårt att avgöra. I det följande ges därför
riktlinjer för hur vi ska förhålla oss till detta inom kommunen.

## Omfattning
Riktlinjerna omfattar alla arbetstagare och förtroendevalda, oberoende av be-
fattning och anställningsform, i Botkyrka kommun och i de bolag samt stiftel-
ser där Botkyrka utser majoriteten av styrelsen.

Information och uppföljning
Alla förtroendevalda och anställda inom Botkyrka kommun ska ta del av dessa
riktlinjer. Det kan ske vid anställning, introduktion och på arbetsplatsträffar.

Varje bolag och stiftelse där Botkyrka kommun majoriteten av styrelsen ansva-
rar för att dessa riktlinjer är kända och följs.

## BOTKYRKA KOMMUN
Kommunledningsförvaltningen

2013-12-13
2 [8]

Givande och tagande av muta
Många anställda och förtroendevalda inom kommunen har genom sin tjäns-
teutövning kontakter med företrädare för företag och andra externa parter. Vid
dessa kontakter finns risk för att utsättas för otillbörlig påverkan. Vi kanske
inte alltid tänker på att erbjudanden och förmåner som vi får från dem vi träffar
i tjänsten kan vara olagliga. För att förhindra korruption, d.v.s. nyttjande av sin
ställning för att uppnå otillbörlig fördel för egen eller annans vinning, finns
bestämmelser om bl.a. mutbrott. Dessa har till syfte att skydda både vår upp-
dragsgivare/arbetsgivare, dvs. kommunen, och samhället i stort mot illojalt och
felaktigt handlande.

Vad är ett mutbrott?
Lagreglerna om givande och tagande av muta finns i 10 kapitlet brottsbalken.
Reglerna omfattar alla arbetstagare och förtroendevalda oberoende av befatt-
ning och anställningsform.

En arbetstagare, förtroendevald eller annan uppdragstagare som för sin egen
eller för annans räkning tar emot, begär eller blir lovad en otillbörlig förmån
för sin tjänsteutövning gör sig skyldig till tagande av muta. Den som lämnar,
erbjuder eller utlovar den otillbörliga förmånen gör sig skyldig till givande av
muta. Något samband mellan förmånen och hur arbetet utförs behöver inte
finnas för att handlandet ska betraktas som ett brott. Det innebär att en belö-
ning kan vara otillbörlig även om den inte ges för att få mottagaren att handla
på ett visst sätt.

Straffet för givande och tagande av muta är böter eller fängelse. Därutöver kan
avskedande bli aktuellt, samt skadestånd vid ekonomisk skada.

Gränsen mellan vad som är en tillbörlig och en otillbörlig förmån är inte defi-
nierad i lag, eftersom det är omöjligt att täcka in alla olika situationer som kan
uppstå. En bedömning måste därför ske i varje enskilt fall. Särskilt höga krav
ställs på anställda i den offentliga sektorn och då särskilt vid myndighetsutöv-
ning, upphandling, entreprenader och avtalsförhandlingar.

Alla anställda och förtroendevalda i kommunen ska betrakta varje för-
mån som otillbörlig om den kan misstänkas påverka tjänsteutövningen.
För att undvika gränsdragningsproblem ska du undvika att ta emot gåvor och
förmåner. Om detta ändå blir aktuellt kan vad som anges nedan tjäna som väg-
ledning.

## BOTKYRKA KOMMUN
Kommunledningsförvaltningen

2013-12-13
3 [8]

Otillbörliga förmåner
Nedan följer exempel på förmåner som är otillbörliga:

-
Penninggåvor i kontanter.
-
Penninglån på gynnsamma villkor.
-
Köpeskilling eller fordran, amortering eller ränta som efterskänks.
-
Borgensåtaganden.
-
Olika sorters bonuserbjudanden t.ex. vid varuinköp, flygresor och ho-
tellvistelser om förmånen tillfaller den anställde och inte arbetsgivaren.
-
Förfogande över fordon, båt, fritidsbostad eller liknande för privat
bruk.
-
Helt eller delvis betalda nöjes- eller semesterresor.
-
Sidoleverans av en vara eller en tjänst utförd från en leverantör som du
har kontakt med i tjänsten.

Tillbörliga förmåner
Förmåner som inte är avsedda att påverka ditt handlande och som rimligen inte
heller kan misstänkas påverka det, är som regel tillåtna. I normalfallet är föl-
jande tillåtet:

-
Enstaka befogade arbetsmåltider av vardaglig karaktär (bricklunch).
-
Mindre varuprover eller enklare prydnadsföremål och minnesgåvor.
-
Enklare uppvaktning på födelsedagar eller vid sjukdom.

Situationer som kräver särskilda överväganden
Nedan följer exempel på situationer som kräver särskild försiktighet eller sär-
skilda överväganden för att utesluta risk för otillbörlig påverkan.

Gåvor, ersättningar eller andra förmåner från vårdtagare eller anhöriga till
vårdtagare
Anställda och förtroendevalda inom vård- och omsorgsområdet måste vara
särskilt vaksamma om brukaren eller dess anhörig vill ge belöning för ett gott
utfört arbete.

Penninggåvor är aldrig tillåtna och ska inte tas emot. Detsamma gäller gåvor
med ett ekonomiskt värde som kan omsättas i pengar, exempelvis smycken,
tavlor, prydnadsföremål och liknande.
Om du får vetskap om att en brukare avser att testamentera egendom till dig
ska du omgående klargöra för testatorn (brukaren) att du inte får ta emot någon

## BOTKYRKA KOMMUN
Kommunledningsförvaltningen

2013-12-13
4 [8]

gåva eller förmån. Du ska inte heller delta vid upprättande och bevittnande av
testamenten, fullmakter eller likande handlingar.

Om en vårdtagare eller dess anhörig vill lämna en gåva av enklare slag, till
exempel en tårta eller choklad, ska dessa gå till arbetsplatsen kollektivt och
inte till enskilda anställda.

Gåvor till lärare
Gåvor till lärare med flera från enskilda elever ska inte tas emot om gåvan inte
är av obetydligt värde. Gåvor som kollektivt ges från elever/föräldrar i sam-
band med terminsavlutningar kan tas emot om det rör sig om gåvor till rimliga
värden. Om du känner dig osäker kan du vända dig till din chef eller till någon
av kommunjuristerna.

Rabatter, bonusar och liknande
Rabatter och liknande erbjudanden är inte tillåtna om de inte riktar sig till alla
anställda eller förtroendevalda i kommunen.

Rabatter inom ramen för personalföreningens verksamhet betraktas inte som
otillbörliga, så länge samtliga anställda har möjlighet att delta i föreningen.

Bonuserbjudanden som exempelvis flygbonuspoäng för tjänsteresor eller ho-
tellrabatter ska endast användas i tjänsten.

Måltider
Enstaka, inte allt för påkostade måltider (såsom bricklunch) med ett naturligt
samband med uppdraget/arbetet är tillåtna. Måltiden ska dock inte vara den
huvudsakliga anledningen till sammankomsten. Det får också bara röra sig om
någon enstaka måltid från samma företag. Vi tar som huvudregel inte med oss
medbjuden make/maka/sambo. Om make/maka/sambo undantagsvis följer
med, gör han eller hon det på sin egen bekostnad.

Pågående upphandling
Under pågående upphandling ska du vara särskilt försiktig med att ta emot
gåvor och acceptera luncherbjudanden m.m.

## BOTKYRKA KOMMUN
Kommunledningsförvaltningen

2013-12-13
5 [8]

Gåvor i samband med jul, högtidsdagar och avtackningar
I normalfallet är gåvor i samband med jul, högtidsdagar och avtackningar till-
låtna. Julgåvor bör dock inte vara värda mer än 1 procent av gällande prisbas-
belopp. Gåvor vid jämna födelsedagar och avtackningar bör inte överstiga 2
procent av basbeloppet. En annan förutsättning är att affärsförhållandet eller
relationen med givaren (den externa parten) ska ha pågått en längre tid.

Observera att beloppsgränserna inte är absoluta och att en gåva därmed kan
anses vara otillbörlig även om värdet är ringa. Extra viktigt är att gåvan inte
förknippas med viss prestation. Penninggåvor ska aldrig tas emot.

Choklad, fruktkorgar och liknande som flera kan ta del av ska alltid gå till ar-
betsplatsen kollektivt och inte till en enskild arbetstagare, om det inte är helt
klart att gåvan är avsedd att vara personlig vid en jämn födelsedag eller en av-
tackning. Gåvan måste dock alltid uppfylla kriterierna för vad som är tillåtet
enligt dessa riktlinjer.

Studieresor, kurser, konferenser och seminarier
Studieresor, kurser, konferenser och seminarier ska som huvudregel betalas av
kommunen. Om ett företag bjuder på till exempelvis en konferens eller ett se-
minarium, är det en förutsättning att det finns ett seriöst upplagt program och
att det inte förekommer ovidkommande nöjesarrangemang. Arrangemanget
måste också vara till nytta för dig i din tjänsteutövning. Inbjudan ska vara rik-
tad till arbetsgivaren som kan välja ut den eller de personer som ska delta.
Kommunen ska alltid stå för resa och uppehälle.

Vad ska jag tänka på?
Om du erbjuds något av en brukare, leverantör eller någon annan utomstående
kan du ställa dig följande frågor som ett stöd för att ta ställning till om erbju-
dandet är tillåtet eller otillåtet:

-
Är detta en förmån och varför erbjuds den mig?
-
Finns det en koppling mellan förmånen och min tjänsteutövning?
-
Hur är förmånen beskaffad och vad är den värd?
-
Vilket inflytande har jag på min arbetsgivares relation med den som er-
bjuder förmånen?

Om du är tveksam ska du utgå från att erbjudandet är otillåtet och avstå från
det. Om du själv inte kan göra bedömningen ska du kontakta din närmaste chef

## BOTKYRKA KOMMUN
Kommunledningsförvaltningen

2013-12-13
6 [8]

eller kommunens jurister för att få hjälp och stöd med bedömningen. Du måste
dock ha i åtanke att en otillbörlig gåva eller belöning inte blir tillbör-
lig/acceptabel genom att en chef eller någon annan godkänner den.

Vad gör jag om jag misstänker mutbrott?
Om du ser eller uppfattar att något sker i organisationen som kan handla om
mutor och bestickning, ska du informera din närmaste chef, eller annan chef du
har förtroende för, om detta. Du kan också kontakta kommundirektören eller
till kommunjurist.

Hur kan jag som chef jobba vidare med frågor kring korruption?
Diskussion och samtal om korruption måste hållas levande i våra verksamhet-
er. Ett sätt kan vara att du som är chef ser till att ta upp frågan på APT-träffar
och liknande. Innehållet i ett sådant samtal kan exempelvis vara:

-
Hur ska kommunens riktlinjer och andra generella regler tillämpas i
praktiken inom vår verksamhet?
-
Vilka konkreta risker finns i vår verksamhet?
-
Varför behöver vi förebygga korruption?
-
Vart vänder jag mig om jag upptäcker att något otillbörligt sker?

Vikten av att inte hålla tyst ifall du känner till något skadligt i organisationen
kan också vara ett diskussionsämne.

Vägledning och avsteg
Vid vissa tillfällen kan en anställd eller förtroendevald i Botkyrka kommun,
eller en anställd eller förtroendevald i ett bolag eller stiftelse, behöva göra visst
avsteg från riktlinjerna, exempelvis i samband med internationella kontakter.
Ett avsteg kan inte göras på så sätt att det medför en risk för tagande eller gi-
vande av muta. Om avsteg görs måste en avstämning göras enligt nedan.

Du som är anställd i kommunen ska göra en avstämning med ansvarig förvalt-
ningschef. Förvaltningschef gör en avstämning med ansvarig nämnd. Kom-
mundirektören gör avstämning med kommunstyrelsens ordförande. Anställda i
bolag gör avstämning med VD och anställda i stiftelse gör avstämning med
verksamhetschef. VD och verksamhetschef gör avstämning med respektive
styrelse.

## BOTKYRKA KOMMUN
Kommunledningsförvaltningen

2013-12-13
7 [8]

Förtroendevalda gör avstämning med ordförande och ordförandena gör av-
stämning med nämnd. Ordförande i kommunfullmäktige gör dock avstämning
med kommunstyrelsen.

Jäv och andra intressekonflikter
Vad är jäv?
Lagreglerna om jäv för anställda och nämndledamöter i kommunen finns i 6
kap. 24-27 §§ kommunallagen, respektive i 5 kap. 20 § kommunallagen avse-
ende fullmäktige. Reglerna talar om när en anställd eller förtroendevald ska
anses ha ett sådant intresse i ett ärende att hans eller hennes opartiskhet kan
ifrågasättas.

Jävsreglerna gäller vid all ärendehantering och riktar sig till dig som på något
sätt kan påverka utgången i ett enskilt ärende. Det innebär att reglerna gäller
både dig som beslutar och dig som bereder ärenden.

När är man jävig?
Jäv föreligger i följande situationer:

-
Om saken angår dig själv eller någon närstående eller om ärendets ut-
gång kan väntas medföra synnerlig nytta eller skada för dig själv eller
någon närstående.
-
Om du eller någon närstående är ställföreträdare för den som saken an-
går eller för någon som kan vänta synnerlig nytta eller skada av ären-
dets utgång.
-
Om ärendet rör tillsyn över sådan kommunal verksamhet som du själv
är knuten till.
-
Du har fört talan som ombud eller mot betalning hjälpt någon i ärendet.
-
Om det i övrigt finns någon särskild omständighet som är ägnad att
rubba förtroendet till din opartiskhet i ärendet.

En sådan särskild omständighet som skulle kunna rubba förtroendet för din
opartiskhet är exempelvis att du är vän eller ovän med en part eller intressent i
ärendet, att du är ekonomiskt beroende av en part eller intressent i ärendet eller
att du är engagerad i ärendet på ett sätt som ger anledning att anta det brister i
förutsättningarna för en opartisk bedömning av ärendet.
Om du är ledamot i kommunfullmäktige gäller endast första punkten (ovan)
vid behandling av ärenden i kommunfullmäktige.

## BOTKYRKA KOMMUN
Kommunledningsförvaltningen

2013-12-13
8 [8]

Verkan av jäv
Om du är jävig får du inte delta i handläggning av eller i beslut i ärendet eller
uppdraget. Du får heller inte närvara vid det sammanträde när ärendepunkten
behandlas och/eller beslutas, om inte sammanträdet är offentligt. Om du som
jävig deltagit i handläggning eller beslut av ärendet, kan du orsaka en förse-
ning eftersom beslutet kan överklagas till följd av jävet.

Om du känner till någon omständighet som kan antas utgöra jäv ska du med-
dela detta till din chef. Det kan ibland förekomma situationer som är svåra att
bedöma ur jävssynpunkt. I sådana fall ska försiktighet iakttas och du ska avstå
från att delta i hanteringen av ärendet. Vi i Botkyrka kommun ska inte kunna
misstänkas för något felaktigt agerande.

Sociala medier
Den ökade användningen av sociala medier har medfört att gränserna mellan
privata och yrkesmässiga relationer i allt högre grad har suddats ut. Du bör
därför tänka på hur ditt deltagande i dessa medier kan påverka förtroendet för
din opartiskhet i samband med ärendehantering. Enligt reglerna om jäv är vän-
skap en omständighet som skulle kunna rubba förtroendet för din opartiskhet.

Mer att läsa
På Institutet Mot Mutors hemsida finns en rättsfallsbank med domar gällande
mutor och bestickning: www.institutetmotmutor.se

Från Sveriges Kommuner och Landstings hemsida kan du ladda ner skriften
”Om mutor och jäv- Vägledning för anställda inom kommuner, landsting och
regioner”:
http://www.skl.se/vi_arbetar_med/demokrati/revision/korruption/om-mutor-
och-jav-publikation

Lagstiftning om mutor och jäv hittar du på riksdagens hemsida om du söker på
brottsbalken respektive kommunallagen:
http://www.riksdagen.se/sv/Dokument-Lagar/Lagar/