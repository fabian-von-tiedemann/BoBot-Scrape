---
title: "4a Basala hygienrutiner inom SLL hygeinpärm"
source_file: "Vård- och omsorgsboende/4a%20Basala%20hygienrutiner%20inom%20SLL%20hygeinp%C3%A4rm.pdf"
source_url: "https://botwebb.botkyrka.se/download/18.433098cb170f3e37a4f314f4/1585655506073/4a%20Basala%20hygienrutiner%20inom%20SLL%20hygeinp%C3%A4rm.pdf"
---

Dokumentets namn
Basala hygienrutiner i vård och omsorg
Dokument nr:
# STÖ 009 (E)
Version
4.0
Sida 1 (2)
Utarbetat av
Vårdhygien Stockholms län
Godkänt
Enhetschef  ACK
Rev. datum
2018-04-30
Fastställt
2016-04-15

1 (2)

Vårdhygien Stockholms län

2016-04-14
Basala hygienrutiner i vård och omsorg
Vid arbetsmoment i vård- och omsorgsmiljö som innebär fysisk kontakt med en patient*,
ytor eller föremål ska basala hygienrutiner tillämpas i situationer där det finns risk för
överföring av smittämnen.

Syftet med basala hygienrutiner är att förhindra smitta
- från patient till personal och från personal till patient (direkt kontaktsmitta)
- mellan patienter, via personalens händer och kläder eller via ytor och
föremål (indirekt kontaktsmitta)
- samt motverka att patientens egna mikroorganismer överförs från en plats på
patientens kropp till en annan

Förutsättningar för att uppnå syftet med basala hygienrutiner är att personalens
- hud på händerna är hel
- naglar är korta och fria från lack och konstgjorda material
- underarmar och händer hålls fria från armbandsur, smycken, bandage,
förband, stödskenor eller motsvarande
- arbetskläder har korta ärmar och att de slutar ovanför armbågen
- örhängen, andra smycken och övriga föremål inte hänger ner i arbetsfältet
- hår, skägg eller huvudduk fästs upp så att det inte riskerar att komma i
kontakt med patient, ytor eller föremål
- händer smörjs in med handkräm vb på raster för att förebygga torr hud

I basala hygienrutiner ingår
- arbetskläder
- handdesinfektion
- handtvätt
- handskar
- skyddskläder
- stänkskydd
- andningsskydd

Arbetskläder
- ska i det patientnära arbetet bestå av byxor och överdel och eller klänning
- ska bytas dagligen och då de blivit våta eller synligt förorenade
- ska endast bäras i arbetet. Om arbetet bedrivs på flera platser, får de dock
även bäras vid färd mellan dessa
- ska förvaras åtskilda från privata kläder och smutsiga arbetskläder
- ska tvättas i minst 60°C. Vårdgivaren ansvarar för att hela processen för
hantering av tvätt – ren som smutsig, transport och förvaring – görs på ett
sätt så att arbetskläderna inte riskerar att sprida smitta

Handdesinfektion
- använd alkoholbaserat handdesinfektionsmedel

- Begreppet patient syftar här även på vårdtagare, omsorgstagare, brukare, kund eller boende

2 (2)

2016-04-14

Dokumentets namn
Basala hygienrutiner i vård och omsorg
Dokument nr:
## STÖ 009 (E)
Version
4.0
Sida 2 (2)
Utarbetat av
Vårdhygien Stockholms län
Godkänt
Enhetschef  ACK
Rev. datum
2018-04-30
Fastställt
2016-04-15

- omedelbart före och efter varje vård- och omsorgsmoment
- före och efter handskanvändning
- tag rikligt, ca 2-4 ml, och fördela överallt på händerna, i handflatorna, på
handryggarna och fingertopparna, runt alla fingrar, tumgrepp och ca 15 cm
upp på underarmarna
- gnid in handdesinfektionsmedlet tills det har dunstat och huden känns torr.
Full effekt har då uppnåtts

Handtvätt
- tvätta händerna med flytande tvål och vatten
- om du har varit i kontakt med patient med kräkning eller diarré eller
- om händerna är, eller kan antas vara smutsiga
- torka ordentligt torrt med pappershandduk eller torkpapper
- desinfektera därefter händerna

Handskar
- använd handskar vid kontakt med, eller risk för kontakt med,
kroppsvätskor samt vid desinfektion av ytor
- ska vara för engångsbruk och avsedda för ändamålet. Kasta direkt
efter användning
- byt handskar mellan olika vård- och omsorgsmoment, även hos samma
patient. Berör inte omväxlande smutsigt och rent

Skyddskläder
- använd engångs plastförkläde eller engångs skyddsrock vid vård- och
omsorgsmoment där det finns risk för att arbetskläderna kan förorenas
- genom kontakt med en patient, dennes kroppsvätskor eller annat
biologiskt material (t ex hud och hudfragment) eller
- vid kontakt med ytor eller föremål
- kasta skyddskläder direkt efter användning
- byt skyddskläder mellan olika vård- och omsorgsmoment, även hos samma
patient

Stänkskydd
- använd heltäckande visir, munskydd klass IIR med visir alternativt
munskydd klass IIR med skyddsglasögon vid arbete som medför
risk för stänk mot ansiktet

Andningsskydd
- använd andningsskydd av klass FFP3 vid vård av patient med smitta som
kan spridas luftburet t ex smittsam eller misstänkt smittsam lungtuberkulos
- kasta andningsskyddet direkt efter varje användning

Referenser:
Basal hygien i vård och omsorg SOSFS 2015:10 (M och S),
AFS 2005:1 Mikrobiologiska arbetsmiljörisker – smitta, toxinpåverkan, överkänslighet (konsol vers)