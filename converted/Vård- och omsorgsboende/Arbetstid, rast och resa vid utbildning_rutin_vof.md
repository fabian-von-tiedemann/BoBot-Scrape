---
title: "Arbetstid, rast och resa vid utbildning_rutin_vof"
source_file: "Vård- och omsorgsboende/Arbetstid,%20rast%20och%20resa%20vid%20utbildning_rutin_vof.pdf"
source_url: "https://botwebb.botkyrka.se/download/18.56a31c5c17ce484cb976c3c/1687871207084/Arbetstid,%20rast%20och%20resa%20vid%20utbildning_rutin_vof.pdf"
---

2017-02-24
1 [2]

# VÅRD- OCH OMSORGSFÖRVALTNINGEN
Post Botkyrka kommun, 147 85 Tumba · Besök Munkhättevägen 45 · Kontaktcenter
Org.nr 212000-2882 · Bankgiro 624-1061 · Fax  · Webb www.botkyrka.se

Vård- och omsorgsförvaltningen

Referens

Mottagare
## HR

Vård- och omsorgsförvaltningen

Rutin för arbetstid, rast och resa vid utbildning
När medarbetare ska medverka vid utbildning gäller nedanstående bestämmel-
ser avseende arbetstid, rast, restid och ersättning. Medarbetare som omfattas av
denna rutin är de som via arbetsgivaren går en kurs eller utbildning under ar-
betstid.

Arbetstid vid utbildning
Restiden till och från utbildningen räknas till arbetstid när medarbetaren är
schemalagd. Är medarbetaren schemalagd efter utbildningen ska medarbetaren
fullfölja arbetstiden genom att åka tillbaka till arbetet. Är medarbetaren inte
schemalagd vid utbildningstillfället räknas inte restiden till och från utbild-
ningen som arbetstid. Med restid avses sträckan mellan bostad och utbild-
ningsplats alternativt mellan arbetsplats och utbildningsplats.

Restid till utbildning
- Reser medarbetaren hemifrån till utbildningen räknas restid inte som
arbetstid.
- Reser medarbetaren från arbetsplatsen till utbildningen räknas restid
som arbetstid. Exempelvis om medarbetaren arbetar på arbetsplatsen på
morgonen och senare på dagen åker till utbildningen.

Restid från utbildning
- Vid en heldagsutbildning där medarbetaren reser från utbildningsplat-
sen till bostaden räknas inte restiden som arbetstid.
- Vid en halvdagsutbildning där medarbetaren återgår till ordinarie ar-
betsplats efter avslutat utbildningspass, räknas restid som arbetstid.

Ersättning för resa
Arbetsgivaren bekostar resor under arbetstid. Vid resor som inte räknas som
arbetstid så står medarbetaren själv för kostnaden. Det vill säga resor till och
från arbetet/utbildningen i början eller slutet av en arbetsdag bekostas av med-
arbetaren själv.

Utbildning av natt- och kvällspersonal
Det är av stor vikt att medarbetare som genomför en utbildning enligt utbild-
ningsplan får förutsättningar att avsluta denna vid utsatt tid. Vid utbildning av
medarbetare som tjänstgör nattetid eller kvällstid ska dennes arbetsschema

## BOTKYRKA KOMMUN
Vård- och omsorgsförvaltningen

2017-02-24
2 [2]

anpassas efter utbildningens förläggning. Hänsyn ska tas till utbildningstill-
fällena i förhållande till ordinarie arbetsschema, så att arbetstidslagens (ATL)
regler om dygnsvila följs.

Ersättning
En medarbetare som deltar i utbildning, kurser, konferenser och liknande be-
håller lönen. Om utbildningen pågår högst 7 kalenderdagar får arbetstagaren
dessutom behålla vad som skulle utgetts i tillägg för obekväm arbetstid om
arbetstagaren utfört sina ordinarie arbetsuppgifter. Tider och tidpunkter i ut-
bildningens program eller arbetsordning saknar alltså betydelse för beräkning
av O-tillägget.

För såväl heltids- som deltidsanställd arbetstagare utges kompensation med en
timme för varje utbildningstimme utöver det ordinarie arbetsmåttet. Det rör sig
här om en jämförelse av omfattningen av tiden för utbildning och det ordinarie
arbetet. Kompensation för övertidsarbete enligt AB § 20 utges inte i fall som
avses i denna bestämmelse. Dock får arbetstagaren för varje genomförd utbild-
ningstimme på tid som inte är ordinarie arbetstid, kompensation med en timme
för varje utbildningstimme. För tid som inte kan kompenseras med ledighet
kan det efter överenskommelse mellan arbetsgivaren och arbetstagaren utges i
stället ersättning per timme som motsvarar fyllnadslön enligt AB § 20 mom. 4.