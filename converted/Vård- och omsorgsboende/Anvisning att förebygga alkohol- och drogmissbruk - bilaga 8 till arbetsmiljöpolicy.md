---
title: "Anvisning att förebygga alkohol- och drogmissbruk - bilaga 8 till arbetsmiljöpolicy"
source_file: "Vård- och omsorgsboende/Anvisning%20att%20f%C3%B6rebygga%20alkohol-%20och%20drogmissbruk%20-%20bilaga%208%20till%20arbetsmilj%C3%B6policy.pdf"
source_url: "https://botwebb.botkyrka.se/download/18.789f653115a26de0e2210aca/1487669150640/Anvisning%20att%20f%C3%B6rebygga%20alkohol-%20och%20drogmissbruk%20-%20bilaga%208%20till%20arbetsmilj%C3%B6policy.pdf"
---

2
Reviderat 2015-01-09

Anvisning för att förebygga
alkohol-och drogmissbruk

en bilaga till arbetsmiljöpolicyn

3
Reviderat 2015-01-09

Därför finns denna anvisning

Botkyrka kommuns Arbetsmiljöpolicy:

Botkyrka kommun ska vara en drogfri arbetsplats

De rättsliga grunderna för denna anvisning finns i arbetsmiljölagen
(AML), Arbetsmiljöverkets föreskrifter om Systematiskt
arbetsmiljöarbete (AFS 2001:1) samt Arbetsanpassning och
rehabilitering (AFS 1994:1).

## Definitioner

Med missbruk avses i första hand missbruk av alkohol, narkotika,
läkemedel eller dopingpreparat. Användning och innehav av
narkotika är en brottslig handling och ska hanteras därefter. Vad
som räknas som narkotika regleras i läkemedelslagstiftningen och
narkotikalagstiftningen.

## Roller och ansvar

Medarbetare
Botkyrka kommun är en drogfri arbetsplats, nolltolerans råder. Det
innebär att du inte får vara påverkad på arbetet. Om du misstänker
att du missbrukar alkohol- eller andra droger ska du söka hjälp. En
kollega eller t.ex. skyddsombudet kan stödja dig. Vid medicinskt
diagnostiserat missbruk är din chef ansvarig för att vidta
rehabiliteringsåtgärder. Ditt ansvar är då att aktivt medverka i egen
rehabilitering.

Vid misstanke om att en kollega har ett missbruk bör du som
arbetskamrat ta upp frågan direkt med den som det berör. Du ska
vara ärlig i det du har uppmärksammat och försöka få personen att
själv söka hjälp. Om du inte får respons kan det vara lämpligt att
vända sig till chefen med dina misstankar.

Chef
Chefen ska alltid agera om en medarbetare är påverkad i arbetet
eller vid misstanke om missbruk. Följ de rutiner som beskrivs nedan
och var noga med att dokumentera i alla led.  När missbruket är
medicinskt diagnostiserat ska du planera för och vidta åtgärder för
medarbetarens rehabilitering. Du ska också verka för att
anvisningen blir välkänd på arbetsplatsen.

Skyddsombud
Skyddsombudet ska tidigt reagera och agera vid misstanke om
missbruksproblem eller vid misstanke om att någon är påverkad på
arbetet. Du ska visa omtanke och stötta berörd medarbetare samt
bidra till ett öppet klimat där medarbetarna stöttar varandra.

4

Så här arbetar vi förebyggande

Gör anvisningen känd
Det är viktigt att alla tar del av och förstår innebörden av denna anvisning. Planera
in en arbetsplatsträff där ni i en öppen dialog diskuterar t.ex.

-
Var och ens roll och ansvar i dessa frågor på arbetet?
-
Vad betyder misskötsamhet och varför ska en påverkad medarbetare skickas
hem?
-
Hur kan vi utveckla ett öppet klimat och stödja varandra
vid problem och svårigheter?

Effekter av missbruk i arbetet - Tidiga signaler
Det är också bra att alla känner till tidiga signaler på missbruk. Det är dock viktigt
att vara medveten om att beteendet kan ha andra förklaringar så som stress eller
sjukdom. Som chef eller medarbetare är inte din uppgift att ställa en diagnos.
Uppgiften är snarare att våga ta tag i misstankarna och inte undvika problemet.
Några exempel på tidiga signaler är:

-
Prestationsförsämringar
-
Upprepade misstag i arbetet
-
Koncentrationssvårigheter
-
Svårigheter att passa tider
-
Kommer sent, går tidigt
-
Upprepad korttidsfrånvaro
-
Irriterad och instabilt humör
-
Har bortförklaringar till sitt beteende
-
Isolerar sig, drar sig undan
-
Är ofta bakfull, luktar alkohol
-
Tar ut semesterdagar utan förvarning
-
Blir berusad på personalfester, kurser etc.

Rutin för att agera om någon kommer påverkad till arbetet
En alkohol- eller drogpåverkad medarbetare utgör alltid en säkerhetsrisk. Du som
chef måste agera snabbt och resolut för att undvika ohälsa och olycksfall. Agera på
följande sätt.

Vidta en snabb åtgärd
Du ska se till att en påverkad medarbetare inte fortsätter att arbeta utan skickas
hem. Se också till att hemfärden sker på ett betryggande sätt. Om det behövs
meddela anhörig om det inträffade. Det är alltid din bedömning som gäller i fall
medarbetaren skulle neka sitt tillstånd eller vägra att åka hem. Vid behov av
drogtest kontakta upphandlad företagshälsovård.

Samtal dagen efter
Du ska ha ett samtal med medarbetaren dagen efter det inträffade. Vid bokning av
mötet ska du informera medarbetaren om möjligheten att ha med sig fackligt

# BOTKYRKA KOMMUN
Kommunledningsförvaltning

Reviderad 2015-01-09

5 [5]
ombud eller annan stödperson.

Vid samtalet tydliggör du kommunens policy i frågan. Viktigt att man vid samtalet
utreder vad som ligger bakom uppträdandet:

1. Var beteendet en engångsföreteelse eller på annat sätt en form av
försummelse i arbetet?
2. Ligger orsaken i verklig missbruksproblematik? För din vägledning
- tänk på om medarbetaren tidigare visat tecken på tidiga signaler (se
sidan 4).

En disciplinär påföljd i form av skriftlig varning ska utfärdas om det framkommer
att det inte föreligger en sjukdomsbild i form av missbruk, eller när medarbetaren
tidigare nekat en utredning, och detta finns dokumenterat. I dessa fall har
medarbetaren gjort sig skyldig till försummelse i arbetet vilket klassas som
misskötsamhet. Ta hjälp av HR i denna process.

Om du misstänker, eller det framkommer, att händelsen grundar sig i
missbruksproblematik ska du snarast ha ett nytt samtal med medarbetaren (se
nedan). Dokumentera samtalet.

Rutin för att hantera misstänkt missbruksproblem
Att agera snabbt och resolut innebär också att vara öppen om sina misstankar och
vara beredd att erbjuda hjälp. Oavsett om misstankarna är dina egna eller något du
lyssnat in via arbetskamraterna bör du agera snabbt. Det kan också vara
medarbetaren själv som vänder sig till dig med sina problem. Ta då hjälp av
nedanstående:

Boka ett samtal
Boka in ett möte med medarbetaren och informera medarbetaren om möjlighet att
ha med sig fackligt ombud eller annan stödperson.

Grunda dina misstankar på fakta
Vid samtalet ska du berätta tydligt och öppet vad som föranlett dina misstankar.
Använd fakta, t.ex. medarbetaren har uppträtt påverkad i arbetet, historik över
korttidssjukfrånvaron, specifika händelser eller beteendeförändringar och hur dessa
påverkat arbetet. Var beredd på reaktioner som ilska eller förnekelse genom att stå
fast vid din uppfattning och undvika att själv gå in i försvarsställning. Om
medarbetaren själv sökt hjälpen ska du främst lyssna och uppmuntra medarbetaren
att berätta mer.

Ställ ingen diagnos
Du ska inte ställa någon diagnos. Det krävs specialistkunskap för att kunna ställa
diagnos om kroniskt missbruk. Däremot kan du erbjuda en professionell utredning
hos företagshälsovården alternativt att medarbetaren själv vänder sig till sin
vårdcentral för att få sitt missbruk diagnostiserad. En utredning kan också avskriva
misstankarna. Gör det väldigt tydligt att en sådan diagnos är ett nödvändigt steg för
att ditt ansvar för rehabilitering ska bli aktuellt.

Om medarbetaren nekar att gå med på en utredning klargör, utifrån det fakta du

## BOTKYRKA KOMMUN
Kommunledningsförvaltning

Reviderad 2015-01-09

6 [5]
presenterat, de krav och förväntningar i arbetet som du ställer på medarbetaren, och
att du kommer att följa upp dessa. Var mycket tydlig och dokumentera samtalet.
Medarbetaren bör i dokumentationen signera att denne nekat till utredning. Om
upprepad korttidssjukfrånvaro finns med i bilden ska du ställa krav på att
medarbetaren lämnar ett läkarintyg från första sjukdagen s.k. förstadagsintyg.
Dokumentera samtalet och det ni kommit överens om.

När missbruket är diagnostiserat
När medarbetaren lämnar ett läkarintyg som styrker beroende problematik ska du
tillsammans med personen påbörja planering för arbetslivsinriktad rehabilitering.
Ta hjälp av kommunens anvisning för arbetsanpassning och rehabilitering.

## Uppföljning
En fortlöpande uppföljning av denna anvisning sker i samband med en årlig
revision av arbetsmiljöarbetet.