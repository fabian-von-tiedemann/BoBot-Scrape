---
title: "Uppdaterad rekommendation om skyddsutrustning_2020-05-11"
source_file: "Vård- och omsorgsboende/Uppdaterad%20rekommendation%20om%20skyddsutrustning_2020-05-11.docx"
source_url: "https://botwebb.botkyrka.se/download/18.359e6832171ac34b17b18449/1589299253219/Uppdaterad%20rekommendation%20om%20skyddsutrustning_2020-05-11.docx"
---

Uppdaterad rekommendation om
användning av skyddsutrustning

Folkhälsomyndigheten sa den 7 maj 2020 att ”när det finns bra strukturer och god följsamhet till de basala hygienrutinerna och det inte är möjligt att hålla avstånd kan munskydd eller visir användas som tillägg”.

Med hänvisning till försiktighetsprincipen har Botkyrka kommun, efter rekommendation av Folkhälsomyndigheten, beslutat att införa användning av visir i alla vårdnära moment under Covid-19 pandemin. Visir ska användas i alla situationer där personalen är närmare än 2 meter från brukaren, oavsett om personen har symtom eller ej.

Visir:

ger skydd mot stänk åt båda håll, det vill säga skyddar både personal
och brukare

ger skydd för hela ansiktet, både ögon, näsa och mun

innebär mindre risk för att du kontaminerar dig själv då du medvetet
eller omedvetet rör ansiktet

möjliggör fortsatt tydlig kommunikation, då munnen är synlig. Detta är extra viktigt i arbetet med personer som har en kognitiv nedsättning.

I situationer med stora mängder kroppsvätska då det riskerar att komma stänk under visiret kan munskydd användas som komplement till visiret.

All personal i tjänst ska ha tillgång till visir under sitt arbetspass.

Visiret ska desinficeras både före och efter varje användning för att minska risken för kontaminering. Säkerställ att ytdesinfektion finns tillgängligt för all personal för detta ändamål.

Notera att grunden i smittskyddsarbetet är god följsamhet till basala hygienrutiner.

| Referens | Mottagare |
|---|---|

Christine Vojnovic
| Lena Mäkinen | Samtliga verksamheter som utför vård- och omsorgsinsatser |
|---|---|