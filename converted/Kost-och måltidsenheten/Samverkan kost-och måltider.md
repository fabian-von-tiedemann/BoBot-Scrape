---
title: "Samverkan kost-och måltider"
source_file: "Kost-och måltidsenheten/Samverkan%20kost-och%20m%C3%A5ltider.pdf"
source_url: "https://botwebb.botkyrka.se/download/18.34e434ad18fe7add9df1a9cd/1718014815688/Samverkan%20kost-och%20m%C3%A5ltider.pdf"
---

Vård- och omsorgsförvaltningen
Dokumentet är beslutat av: Verksamhetschef övrig of

Dokumentet beslutades den: 2024-06-10

---

Dokumentet gäller tillsvidare
Dokumentet uppdaterat:
Dokumentansvarig är: Verksamhetsutvecklare övrig of

1/4
# ÖVERENSKOMMELSE
Samverkan kost- och måltider
## Inledning
Många äldre har minskad aptit vilket gör att de får i sig för lite mat. En av
äldreomsorgens största utmaningar är undernäring som i sin tur leder till
försämrad livskvalitet och ökat vårdbehov. Måltider i äldreomsorgen är
därför en central del av vården och omsorgen kring den äldre och en viktig
grund för de äldres totala välbefinnande och hälsa. En måltid handlar inte
bara om att få i sig näring, det skapar också en rad andra psykosociala
effekter som inverkar positivt på de äldres hälsa.
En gemensam grund och arbetssätt kring de äldres mat och måltider är en
förutsättning för att förebygga ohälsa hos äldre kopplat till
nutritionsproblematik och psykosocial ohälsa.
Syftet med överenskommelsen är att tydliggöra hur ansvaret är fördelat
mellan olika professioner. Överenskommelsen gäller för vård-och
omsorgsförvaltningens äldreomsorg inom egen regis verksamhet och utgår
från Botkyrka kommuns kostpolicy samt livsmedelsverkets Nationella
riktlinjer för äldreomsorgen.
Denna överenskommelse får endast revideras i samråd med samtliga
professioner som ingår. Dokumentansvarig ansvarar för att uppdatera rutin
och är den som sammankallar.
## Område
Samverkan gällande kost- och måltid för de äldre.
## Roller och ansvar
Varje verksamhet ska ha aktuella rutiner som beskriver hur arbetet med
kost- och måltider ska genomföras för att främja bra måltider och god
måltidsmiljö. Arbetssättet bör utgå från livsmedelsverkets Måltidsmodell
som ger ett helhetsperspektiv på bra måltider.

Teamarbetet runt den enskilde bidrar till det hälsofrämjande och
funktionsbevarande arbetet och skapar därmed bästa möjliga omsorg. Nedan
följer ansvarsfördelning gällande kost-och måltider.
Kökspersonalens ansvar
- Inköp efter kommunens riktlinjer

2/4
- Tillaga god och näringsriktig mat.
- Att tillaga maten från grunden i så stor utsträckning som möjligt
- Tillaga anpassade koster och olika konsistenser efter beställning
- Att livsmedelshanteringen, egenkontrollprogram och transporter av
mat följer livsmedelslagen och lokala styrdokument.
Kostchefens ansvar
- Planera matsedel samt utveckla kostområdena
- Sammankalla till matråd med de boende 2 gånger/år
- Ansvara för personal i köket och att rätt kompetens finns
- Följa kommunens livsmedelsupphandling samt de upphandlingar
som berör måltiderna.
- Budgetansvar
Kostombudets ansvar
- Beställa mat och eventuell specialkost/konsistens enligt kostintyg
eller i samråd med sjuksköterska.
- Delta i kostombudsmöten 4 gånger/år och vidarebefordra
information till övrig personal på sin avdelning.
- Utveckla måltiderna och måltidsmiljön på den egna avdelningen
- Delta i kostutbildningar som anordnas samt sprida kunskap och
information till kollegor.
- Se till att måltidernas riktlinjer och rutiner efterföljs.
- Introducera nyanställda på den egna avdelningen i hur arbetet med
måltiderna fungerar och gå igenom de rutiner som gäller för
verksamheten.
- Utföra egenkontroller kring livsmedelshygien och måltider på
avdelning enligt rutin.

Omsorgspersonalens ansvar
- Beställer rätt måltider till de boende i beställningssystemet.
- Följer lokala rutiner för måltider och nutrition
- Rapporterar avvikelser som gäller maten till köket
- Utför egenkontroll av temperatur på maten som serveras. Samt
egenkontroll av temperatur och rengöring av kyl och frys.
- Bidrar till en trevlig måltidsmiljö, skapa delaktighet och ge
möjlighet till inflytande över den egna måltiden.
- Följer livsmedelshygien- och basala hygienrutiner

3/4
Enhetschefens ansvar
- Ansvarar för att detta dokument efterföljs och att verksamheten
arbetar utifrån måltidsmodellen.
- Ansvarar för att medarbetare har kompetens inom området mat,
måltider och nutrition
Sjuksköterskans ansvar
- Har nutritionsansvar, vilket inkluderar bedömning, utredning,
ordination och uppföljning av mat- och nutritionsrelaterade åtgärder
när behov föreligger
- Upprättar kostintyg
- Informerar och instruerar omsorgspersonal i området
- Kontaktar dietist och logoped när behov föreligger
- Kontakt med läkare
Arbetsterapeutens/ Fysioterapeutens ansvar
- Bedöma, förskriva och följa upp ätstödjande åtgärder och hjälpmedel
Dietistens ansvar
•
Har ett övergripande ansvar att driva verksamhetsutveckling och
kvalitetsarbete inom mat, måltider och nutrition
- Utreda och bedöma val av nutritionsbehandling i samråd med
sjuksköterska
- Samverkar med kost- och måltidsenheten
- Samordnar kostombudsmöten och utvecklar kostombudsarbetet
tillsammans med enhetschef

4/4
Måltidsmodellen
Måltidsmodellen består av sex pusselbitar som alla är viktiga för
att skapa matglädje och bidra till hållbar utveckling.
God
Maten som serveras skall vara god och hälsosam. För att
uppnå detta ska måltiderna planeras utifrån matgästens
önskemål och erbjudas valmöjligheter. Maten skall också
serveras på ett tilltalande sätt.
Säker
Personal som hanterar mat har kunskap inom livsmedelssäkerhet och ha
fasta rutiner för att hantera, förebygga och åtgärda risker. Särskilda rutiner
kan finnas gällande specialkost och hur dessa hanteras i köket. Personal
skall följa de rutiner som finns.
Integrerad
Måltider är en del av vardagen och inom vård och omsorg är det viktigt att
måltiderna också integreras som en naturlig del av omvårdnaden. Möjlighet
att vad, när och hur måltiden ska förtäras bidrar till den äldre delaktighet.
Miljösmart
Minska svinn genom att anpassas efter önskemål. Beställa livsmedel med
hänsyn till miljö, djurskydd och social hållbarhet.
Näringsriktigt
Måltiderna ska täcka behovet av näring och energi. För att den äldre ska
kunna tillgodogöra sig denna näring är det också viktigt att maten hamnar i
magen. Att jobba med måltidsmiljön är en viktig del i detta.
Trivsam
Vad som upplevs som trivsamt varierar med verksamhet, person och
hälsotillstånd. Viktiga faktorer är att det finns tillräckligt med tid för
måltiden, att personal deltar aktivt i måltidssituationen. Möjlighet till god
sittställning, tillgång till hjälpmedel amt att erbjudas möjlighet att äta med
andra.