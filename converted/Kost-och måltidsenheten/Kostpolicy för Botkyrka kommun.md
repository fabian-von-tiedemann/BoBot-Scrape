---
title: "Kostpolicy för Botkyrka kommun"
source_file: "Kost-och måltidsenheten/Kostpolicy%20f%C3%B6r%20Botkyrka%20kommun.pdf"
source_url: "https://botwebb.botkyrka.se/download/18.34e434ad18fe7add9df1a9d6/1718015570787/Kostpolicy%20f%C3%B6r%20Botkyrka%20kommun.pdf"
---

1[4]
Utbildningsförvaltningen
Administrativa enheten
2011-03-28/rev 2011-05-24
Dnr  UF/2011:71

Utbildningsförvaltningen
Post Botkyrka kommun, 147 85 TUMBA · Besök Munkhättevägen 45, Tumba · Kontaktcenter 08-530 610 00
Direkt 08 - 530 611 86 Sms·0734-218604· E-post kerstin.dahlback@botkyrka.se
Org.nr 212000-2882 · Bankgiro 624-1061 · Fax 08-530 616 66 · Webb www.botkyrka.se

Antagen av kommunfullmäktige § 117, 2011-06-16

Kostpolicy för Botkyrka kommun
Vision
Alla matgäster ska känna en trygghet i att det serveras god, vällagad och
näringsriktig sammansatt kost inom kommunens måltidsverksamheter. Maten
som serveras ska även vara säker avseende specialkoster och livsmedelshygien.
Kommunens måltidsverksamheter ska arbeta för en hållbar utveckling och
präglas av ett hälsofrämjande synsätt.

## Mål
Målet med kostpolicyn är att:
 alla berörda ska se ett värde i maten och måltiderna samt att ge förutsättning
för att alla, oavsett ålder, ska bibehålla sin hälsa.
 genom måltiderna stärka hälsan och öka det sociala, fysiska och psykiska
välbefinnandet
 grundlägga bra matvanor hos barn och elever
 de måltider som erbjuds är något matgästerna ska se fram emot under dagen

## Syfte
Syftet med kostpolicyn är att ha ett styrande och vägledande dokument för att
kvalitetssäkra måltidsverksamheten.

## Bakgrund
Kommunen har en enhetlig kostverksamhet för barn, ungdomar och äldre där
kostpolicyn ska vara ett styrande dokument i det dagliga arbetet. Vidare ska
policyn användas vid planering och uppföljning av måltidsverksamheten. Varje
enhet ansvarar för att kostpolicyn följs.

För övriga verksamheter bör kostpolicyn ses som ett vägledande dokument.

Under barn- och ungdomsåren grundlägger vi våra matvanor vilket till stor del
ligger till grund för framtida konsumtionsmönster. Studier har visat på att bra
matvanor har betydelse för inlärning, koncentration och välbefinnande samt
bidrar till en god hälsa genom livet. Övervikt och fetma är idag de största
kostrelaterade problemen, vilket ökar risken för en rad sjukdomar som till
exempel diabetes, högt blodtryck och hjärt- kärlsjukdom. Det är därför viktigt
att måltiderna som serveras är av god kvalitet och har ett bra näringsinnehåll.

# BOTKYRKA KOMMUN

2[4]
Utbildningsförvaltningen

2011-03-28/rev 2011-05-24
Dnr  UF/2011:71

Matgästerna i Botkyrka kommun ska känna en trygghet i att det serveras mat,
som förutom rätt näringsinnehåll, tillagas med omtanke och håller en hög
kvalitet ur livsmedelshygienisk aspekt. Maten ska grundlägga och främja goda
kostvanor samt ge kunskaper och färdigheter om hur man komponerar en
hälsosam måltid samt värnar om hälsan och välbefinnandet

Verksamheterna inom förskola/skola ska även sträva efter att hos barn och
elever utveckla respekt och ansvar för miljön, samt att få förståelse för den egna
livsstilens betydelse för miljön.

Måltiden ska ingå som en naturlig del av den pedagogiska verksamheten där
skolledning, pedagoger och måltidspersonal samverkar. Även det sociala
samspelet under måltiden är viktigt för barnen och deras sociala utveckling.

När vi blir vuxna och äldre är måltidsmiljön och maten mycket viktiga delar i
omsorgens verksamheter. Förutom näring spelar måltiden en viktig roll som
källa till sociala kontakter och ska vara stunder att se fram emot under dagen.
Maten och måltiderna är också en förutsättning för vårt välbefinnande. Inom
äldreomsorgen kan det vara särskilt viktigt att hålla god uppsikt över
näringsintaget så att man inte riskerar undernäring och på så sätt försvagar den
äldre.

Förskola, skola och fritidshem bör vara arenor som förenar lek, rörelse och goda
matvanor i vardagen och strävar efter att inspirera barn och unga till en sund
inställning till kost och motion. För de äldre ska en strävan vara att erbjuda
någon form av daglig fysisk aktivitet för att på så sätt stimulera aptiten och
ätandet.

Inriktning
Näring
Samtliga enheter ska följa den kommungemensamma matsedeln för att
säkerställa näringsriktigheten. Hur matsedeln är utformad avgör bland annat det
näringsmässiga innehållet. Vid valet av maträtter ska en strävan vara att spegla
kommunens mångkulturella karaktär.

Förskola, grundskola och gymnasium
 Måltiderna ska ge barn och studerande en vällagad och näringsriktig kost av
bra kvalitet enligt riktlinjer framtagna av Livsmedelsverket.
 Lunchen i förskolan ska bestå av en huvudrätt. Till lunchen i förskolan
serveras minst tre sorters grönsaker, bröd, smörgåsfett, lättmjölk alternativt
mellanmjölk och vatten.
 Lunchen i skolan ska bestå av två huvudrätter per dag, varav en vegetarisk.
Till lunchen i skolan serveras även grönsaksbuffé, bröd, smörgåsfett,
lättmjölk alternativt mellanmjölk och vatten.

## BOTKYRKA KOMMUN

3[4]
Utbildningsförvaltningen

2011-03-28/rev 2011-05-24
Dnr  UF/2011:71

 Lunchen bör schemaläggas tidigast 10.45 samt vid samma tidpunkt varje
dag. Genom kontinuitet och regelbundenhet regleras aptiten på ett bra sätt
och risken för småätande minskar. Schemalagd lunch mitt i elevernas
arbetsdag ökar förutsättningarna för att barnen bibehåller stabilt blodsocker
och därmed orkar prestera hela skoldagen.
 Nötter inklusive jordnötter, mandel och sesamfrö får inte serveras. Detta då
de allergiska reaktionerna vid intag kan bli mycket allvarliga och
livshotande för många allergiker.
 Frukost och mellanmåltider ska följa Livsmedelsverkets rekommendationer
vilket bland annat innebär att tonvikten ligger på servering av fiberrikt bröd
med pålägg, mjölk eller mjölkprodukt, flingor/gryn samt frukt eller bär. Söta
produkter såsom nyponsoppa, kräm, saft och chokladdryck ska undvikas.
Dessa produkter ger sällan kroppen något mervärde ur näringsmässig aspekt
och är på grund av det söta innehållet inte bra för tandhälsan. Godis, snacks
och läsk ska inte serveras till förskolebarn eller grundskolebarn.
 Inom förskolan ska ”kalas” med glass eller liknande begränsas till som mest
en gång per månad. Förskolan ska vid dessa tillfällen stå för innehållet.
 Caféverksamheterna ska sträva efter en kontinuerlig utveckling utifrån ett
hälsosamt perspektiv. Caféernas sortiment ska bygga på hälsosamma
produkter som till exempel näringsriktiga smörgåsar och färsk frukt. Läsk
eller energidrycker ska inte finnas till försäljning. Godis och snacks ska
heller inte finnas till försäljning inom grundskolans caféverksamhet och ska
inom gymnasieskolan vara starkt begränsad.

Äldre
 Nattfastan för de äldre ska inte överstiga 11 timmar. Måltiderna för övrigt
ska vara väl utspridda över dygnet.
 Boendeformer med totalt måltidsansvar ska servera frukost, lunch, middag
samt minst tre mellanmål, varav ett sent kvällsmål.
 Maten ska vara god, omväxlande samt tillagad och serverad med omsorg.
Vid lunchen erbjuds två alternativa rätter som kompletteras med grönsaker,
bröd och dryck. Genom att servera två rätter vid lunchen ökar gästens
valfrihet och därmed sannolikheten för att alla ska äta av maten.
 De äldre ska även ha god tillgång till dryck så att de får i sig tillräckligt med
vätska. Måltiderna inom äldreomsorgen ska vara utformade enligt riktlinjer
framtagna av livsmedelsverket.
 Måltiden ska i möjligaste mån anpassas efter de boendes önskemål och
behov.

Måltidsmiljö
 På varje enhet ska ett forum som stimulerar engagemang för bra måltider
och behaglig måltidsmiljö finnas.
 Alla ska ges möjlighet att äta i lugn och ro.

## BOTKYRKA KOMMUN

4[4]
Utbildningsförvaltningen

2011-03-28/rev 2011-05-24
Dnr  UF/2011:71

 Måltidsmiljön ska präglas av ett bra bemötande och god service så att alla
matgäster trivs och tycker att det är trevligt att äta. Måltiderna ska även
presenteras på ett sätt som väcker matlust och främjar goda matvanor.

Kvalitet
Utgångspunkten för matglädjen och kvalitetsarbetet är att måltiderna ska vara
lustfyllda och näringsriktiga. En strävan ska vara att tillaga så mycket som
möjligt från grunden utifrån naturliga råvaror. Matgästernas behov ska vara
utgångspunkten i arbetet för varje anställd och varje enhet ansvarar för att
kostpolicyn följs.
 Samtliga kök ska följa gällande livsmedelslagstiftning, kommunens
hygienpolicy samt utgå från kommunens egenkontrollprogram.
Egenkontrollprogrammet ska enheterna själva anpassa för den egna
verksamheten. Detta gäller även cafeteriaverksamheter.
 Utifrån medicinska, etiska och religiösa skäl, ska olika koster serveras, samt
vid behov ska maten konsistensanpassas.
 All personal ska ha en förståelse för maten och måltidsmiljöns betydelse för
hälsa och välbefinnande.
 All måltidspersonal ska regelbundet genomgå kompetensutveckling inom
ramen för Kostpolicyn.
 Inom förskola/skola ska måltiden vara en självklar del av den pedagogiska
verksamheten.
 Inom vård och omsorg ska mat och näring ses som en integrerad och viktig
del av omvårdnaden.
 Måltidsverksamheten ska kontinuerligt utvärderas.

Hållbar utveckling ur miljösynpunkt
Under en livstid uppskattar man att en person konsumerar ungefär 70 ton mat
och dryck, denna mängd påverkar förstås både våra liv och vår miljö.
Kommunens måltidsverksamheter ska genomsyras av ett ansvarstagande
gentemot klimat och miljö.
 Maten ska tillagas så nära serveringstillfället som möjligt i ändamålsenliga
kök.
 En strävan ska vara att minska klimatpåverkan från maten genom att öka
utbudet av vegetariska alternativa rätter samt minimera matsvinnet.
 Måltidsverksamheterna ska successivt öka andelen ekologiska och
rättvisemärkta livsmedel ur såväl miljö- som etisk aspekt. En strävan ska
även vara att minimera antalet varutransporter till enheterna.