---
title: "Våld i nära relation- rutin -mötesplats"
source_file: "Mötesplatser/V%C3%A5ld%20i%20n%C3%A4ra%20relation-%20rutin%20-m%C3%B6tesplats.pdf"
source_url: "https://botwebb.botkyrka.se/download/18.eae67a917a760322d337c67/1631887961295/V%C3%A5ld%20i%20n%C3%A4ra%20relation-%20rutin%20-m%C3%B6tesplats.pdf"
---

# RUTIN

1 [3]

Dokumentet är beslutat av: Verksamhetschef Mötesplatserna
Dokumentet beslutades den: 2021-09-17

---

Dokumentet gäller till den: 2025-11-17
Dokumentansvarig är: Verksamhetsutvecklare mötesplatserna

Vård- och omsorgsförvaltningen
Våld i nära relation- mötesplatserna

## Inledning
I Botkyrka kommun är det socialförvaltningen som utreder stöd- och
skyddsbehovet när det förekommer våld i nära relation samt har riktade
behandlande insatser mot våldet.

Vård- och omsorgsförvaltningen har inga insatser som riktar sig direkt mot
våldsutsatta eller våldsutövare och bör därför, efter samtycke, samverka med
socialförvaltningen för bästa möjliga stöd och hjälp till enskilda med
erfarenheter av våld i nära relation. Syftet med rutinen är att öka
medvetenheten hos mötesplatsernas medarbetare om våld i nära relation samt
att ge medarbetarna vägledning i att identifiera, informera och agera när en
brukare är utsatt för våld i nära relation.

## Roller och ansvar
Medarbetare på mötesplatserna berörs av rutinen.
Enhetschef för mötesplatserna ansvarar för att informera medarbetare om
aktuell rutin.

## Område
Uppmärksamma och rapportera våld i nära relation

## Utförande

Att fråga om våld
När man ska ställa frågor om våld är det betydelsefullt hur och under vilka
omständigheter frågan ställs. Viktiga förutsättningar vid samtalet är att
personalen inger förtroende och ställer frågan i en, för den enskilde, trygg
miljö samt att en eventuell våldsutövare inte är närvarande vid samtalet.
Många som utsätts för våld ser sig inte själva som våldsutsatta och tänker
kanske inte på våldet som misshandel, övergrepp och våldtäkt. När man ställer
frågor om våld är det därför viktigt att använda konkreta ord, exempelvis slag
och knuffar.

Exempel på direkta frågor om våld:
-
Har någon slagit, sparkat, skrämt eller gjort dig illa?
-
Jag ser att du har ett blåmärke på armen, hur fick du det?
-
Jag undrar lite, är det något som har hänt dig?
-
Har det hänt att du känt dig rädd för någon?
-
Känner du dig trygg där du bor nu?

## BOTKYRKA KOMMUN
Vård- och omsorgsförvaltningen

2 [3]

-
Känner du dig säker med din partner?
Se även Bilaga 1- Freda kortfrågor

Identifiera, informera och hänvisa
Medarbetarna ska kunna identifiera och våga fråga, informera om det stöd och
den hjälp som finns att få samt kunna hänvisa till rätt hjälp/agera när en
brukare är utsatt för våld i nära relation.

Identifiera
Om du misstänker att allt inte står rätt till, våga fråga!
Samtala alltid om detta i enrum. Ställ tydliga frågor om våldet.
Lyssna och ge utrymme. Ifrågasätt eller skuldbelägg inte.

Informera
Bekräfta att du tar det som kommit fram på allvar och att hjälp finns att få.
Be om samtycke att rapportera över till biståndshandläggare.
Informera om vilket skydd och stöd som finns i kommunen.
Informera brukaren om möjligheten att polisanmäla det brott hen utsatts för.

Hänvisa/Agera
Meddela alltid ansvarig enhetschef. Enhetschef och medarbetare gör en
handlingsplan tillsammans.

Om den enskilde samtycker:
Rapportera till biståndshandläggare.
Erbjud den enskilde hjälp att ta kontakt med Mottagning våld i nära relation
på socialförvaltningen.

Om den enskilde inte samtycker:
Fortsätt att motivera den enskilde att ta emot hjälp.
Vid oro att barn (under 18 år) far illa har vi skyldighet att göra en orosanmälan
till utredningsenheten för barn och unga på socialförvaltningen. Gör en
orosanmälan i samråd med enhetschefen. Man kan ringa utredare på
Mottagning våld i nära relation och rådfråga om den enskilde inte samtycker.

För ytterligare information se dokument
”Våld i nära relation- 2017-02-02”.

## BOTKYRKA KOMMUN
Vård- och omsorgsförvaltningen

3 [3]

Bilaga 1

FREDA-Kortfrågor

Använd gärna FREDA-kortfrågor för att uppmärksamma och identifiera
våldet. På Socialstyrelsens hemsida finns material till frågorna.

1. Har du blivit utsatt för någon form av fysiskt övergrepp av någon (t.ex.
knuffad, slagen, sparkad, eller annat)?

## NEJ

## JA

Om JA, av vem/vilka?

2. Har du blivit utsatt för någon form av psykiskt övergrepp (t.ex. kränkt, tra-
kasserad, kontrollerad, hotad, fått saker förstörda, ej fått kontrollera ekonomi
eller annat)?
## NEJ

## JA

Om JA, av vem/vilka?

3. Har du blivit utsatt för någon form av sexuellt tvång?
## NEJ
## JA

Om JA, av vem/vilka?

4. Har du hindrats från att använda rullstol, käpp eller annat hjälpmedel?
## NEJ
## JA

Om JA, av vem/vilka?

5. Har du vägrats hjälp med att ta din medicin, komma till badrummet,
komma upp ur sängen, klä dig eller få mat/dryck?
## NEJ
## JA

Om JA, av vem/vilka?

6. Om du har hemmavarande barn under 18 år, har det/de vid övergrepp:
Varit närvarande/hört/sett
Ja                   Nej
Om ja, hur har barnet/barnen reagerat? Gått
hemifrån/därifrån, gömt sig, stängt in sig i annat rum, försökte gå emellan och
avstyra bråket, skrikit åt dig/er från annat rum, bett någon annan (t ex via
telefon) om hjälp.