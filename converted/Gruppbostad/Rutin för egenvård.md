---
title: "Rutin för egenvård"
source_file: "Gruppbostad/Rutin%20f%C3%B6r%20egenv%C3%A5rd.pdf"
source_url: "https://botwebb.botkyrka.se/download/18.7c12074a187e0cb1c73582/1683113485680/Rutin%20f%C3%B6r%20egenv%C3%A5rd.pdf"
---

Vård- och omsorgsförvaltningen
Dokumentet är beslutat av: Omsorgschef SÄBO
Dokumentet beslutades den: 2023-05-02

---

Dokumentet gäller tillsvidare
Dokumentet ersätter:
Dokumentansvarig är: Verksamhetsutvecklare gruppbostad

1/2
# RUTIN
Egenvård - gruppbostad

## Inledning
Egenvårdsbedömningen ska utgå från vad som är patientsäkert i varje
enskilt fall, och följa Socialstyrelsens föreskrift om bedömningen av om en
hälso-och sjukvårdsåtgärd kan utföras som egenvård (SOSFS 2009:6).
## Område
Rutinen beskriver hur processen kring egenvård går till samt vad som
förväntas av medarbetare i gruppbostad.
## Utförande
Legitimerad medarbetare (Sjuksköterska, Läkare, Fysioterapeut eller
Arbetsterapeut) bedömer egenvård för hälso-och sjukvårdsåtgärder inom sin
profession. Vid egenvårdsbedömningen ska boende vara delaktig och
medverka, samtalet utgår ifrån det som är viktigt för boende. Om boende
ger samtycke kan medarbetare, närstående eller annan person medverka.
Vid förskrivning kan förskrivaren (legitimerad medarbetare, se ovan vilka
professioner) besluta om egenvård, dvs det som boende själv kan utföra.
Användningen av ett hjälpmedel i det dagliga livet är inte att betrakta som
en hälso-och sjukvårdsåtgärd. Därför är det i regel inte aktuellt med ett
egenvårdsbeslut vid hjälpmedelsförskrivning. Det finns dock undantag där
användandet av ett hjälpmedel bedöms vara en hälso-och sjukvårdsåtgärd,
exempelvis vid förskrivning av hjälpmedel vid medicinsk behandling.
Planering av egenvård och utfärdande av egenvårdsintyg ska endast göras
då boende behöver stöd med utförandet av egenvården av medarbetare från
gruppbostaden. Alternativt från anhörig vid annan vistelseort.
Planering av egenvård
Vid planeringen av egenvård ska det framgå;
1. Vilken åtgärd som har bedömts som egenvård
2. Om boende själv eller med hjälp av någon annan ska utföra egenvården
3. Om medarbetare inom gruppbostad ska ge stöd med egenvården skickas
information och instruktioner till dem som ett HSL-uppdrag. Vid delat

2/2
ansvar ska informationen i HSL-uppdraget skrivas ut och lämnas även till
boende och eventuella närstående som hjälper till med egenvården. Om
åtgärden utförs av boende själv eller tillsammans med närstående utan stöd
av medarbetare skrivs inget HSL-uppdrag men egenvårdsbeslutet
dokumenteras av HSL professionen i patientjournal och en skriftlig
information lämnas till boende och/eller närstående.
4. I HSL-uppdraget ska det framgå att legitimerad personal ska kontaktas
om boende utsatts för risk att drabbas av skada eller sjukdom i samband
med egenvården
5. Vilka åtgärder som ska vidtas och vem som ska kontaktas om boendes
situation förändras
6. Hur och när bedömningen av egenvården ska följas upp och
7. när en omprövning av bedömningen av egenvården ska göras.
8. Dokumentation av bedömningen samt vilka åtgärder som bedöms som
egenvård och hur egenvården ska utföras, samt uppföljning av egenvården.
Legitimerad medarbetare dokumenterar i patientjournal.
Om en uppgift bedöms som egenvård, så behövs ingen signeringslista eller
delegering. Ansvaret för uppgiften är på boende eventuellt med ev. stöd av
medarbetare på gruppbostaden.