---
title: "Palliativ vård i livets slutskede"
source_file: "Gruppbostad/Palliativ%20v%C3%A5rd%20i%20livets%20slutskede.pdf"
source_url: "https://botwebb.botkyrka.se/download/18.726a19ec1975d40a575d7be/1749800391511/Palliativ%20v%C3%A5rd%20i%20livets%20slutskede.pdf"
---

Vård- och omsorgsförvaltningen
Dokumentet är beslutat av: Verksamhetschef HSV

---

Dokumentet beslutades: 2023
Dokumentet är uppdaterat: 2025-06-09
Dokumentansvarig är: Verksamhetsutvecklare för LSS Grupp- och Servicebostad
1/5
# RUTIN
Palliativ vård i livets slutskede
## Inledning
Ett palliativt förhållningssätt innebär en helhetssyn där individen får stöd att
leva värdigt och med bästa möjliga livskvalitet till livets slut. Det bygger på
WHO:s (2002) definition av palliativ vård, som syftar till att förbättra
livskvaliteten för svårt sjuka och deras anhöriga. Vården lindrar lidande genom
tidig upptäckt och behandling av symtom samt psykosocialt och existentiellt
stöd. Rutinen vänder sig till stödassistenter inom LSS grupp- och servicebostad
och utgår från LSS-HSV rutin för palliativ vård,  nationella vårdprogrammet
för palliativ vård och Socialstyrelsens nationella kunskapsstöd för god palliativ
vård i livets slutskede.
## Roller och ansvar
Att arbeta i tvärprofessionella team inom palliativ vård är viktigt för att ge
individanpassat stöd. Enligt det nationella vårdprogrammet bör ett minsta team
för allmän palliativ vård bestå av läkare, sjuksköterska och omsorgspersonal,
kompletterat med paramedicinsk kompetens. För stödassistenter inom LSS
innebär detta att samarbeta med legitimerad personal för att lindra lidande,
främja livskvalitet och ge stöd till både brukare och anhöriga.

Stödassistent ansvarar för att:
- följa denna rutin
- samverka med olika professioner och anhöriga runt brukaren
- dokumentera löpande

Enhetschef, läkare, sjuksköterska, fysioterapeut och arbetsterapeuts ansvar
finns med som bilaga i detta dokument.
## Område
Ha ett palliativt förhållningssätt. Stödja brukare med värme och respekt i livets
slutskede.
## Utförande
En god palliativ vård vilar på fyra hörnstenar: Symtomlindring, Teamarbete,
Kommunikation-relation och Närståendestöd
När en brukare får palliativ vård i livets slut ska sjuksköterskan informera och
handleda stödassistenter i verksamheten. Stödassistenter ansvarar för att följa
ordinationer och utföra delegerade uppgifter enligt hälso- och sjukvårdens
riktlinjer.

2/5
Stödassistentens uppdrag i livets slutskede
Kontakt med LSS- HSV
•
Utför delegerade uppgifter och ordinationer från legitimerad personal
## (LSS-HSV).
•
Ha en nära dialog med sjuksköterskan om brukarens tillstånd.
•
Rapportera till sjuksköterska om du uppmärksammar:
o Tecken på smärta som ansiktsuttryck, oro, förändrat
andningsmönster eller ljud.
o Rosslande andning, ytlig eller snabb andning, tecken på andnöd.
o Ökad trötthet, svårighet att hålla sig vaken eller plötslig
förvirring.
o Problem att ta emot mat, dryck eller läkemedel.
o Trycksår, svullnader eller blåaktig hud (tecken på försämrad
cirkulation).
o Feber eller svettningar: Kan vara tecken på infektion eller
kroppens naturliga reaktion i livets slutskede.

Omsorg och bemötande
•
Bemöt brukaren med omsorg och värdighet i alla moment, både i den
basala omsorgen och i kontakten med legitimerad personal samt
närstående.
•
Hjälp brukaren med det hen behöver och önskar stöd med
•
Upprätthåll god hygien för ökad känsla av värdighet
•
Ge brukaren möjlighet att verbalt eller skriftligt utrycka sina
önskningar, känslor och upplevelser.
•
Var lugn och lyhörd i ditt bemötande. Sträva efter att skapa trygghet.
Bemötande vid psykiska och emotionella behov
•
Oro och ångest: Var närvarande, lyssna lugnt och erbjud trygghet
genom samtal eller närhet. Anpassa miljön och informera
sjuksköterskan vid behov.
•
Förändrat beteende (irritation, tillbakadragenhet, förvirring):
Identifiera möjliga orsaker som smärta eller obehag. Prata lugnt,
minska störande ljud/ljus och undvik att rätta vid förvirring. Informera
sjuksköterskan vid behov.
•
Sorg och existentiella frågor: Lyssna aktivt, bekräfta känslor och låt
brukaren styra samtalet. Erbjud kroppskontakt, tex hålla handen.
•
Fråga om brukaren önskar stöd från t.ex. präst eller kurator.

Nutrition
Det är naturligt att sluta äta och dricka när livet närmar sig sitt slut. Kroppen
kan då inte tillgodogöra sig näring, och fokus bör vara på symtomlindring
istället för näringsintag.

3/5
Den döendes önskemål ska respekteras – att avstå från mat och dryck kan vara
ett aktivt val. Samtidigt ska den som vill äta få stöd genom att mat och dryck
anpassas och erbjuds enligt hens önskemål. I livets slutskede har kroppen
väldigt liten förmåga att tillgodogöra sig mat och dryck. För mycket mat kan
orsaka illamående, och överskott av vätska kan leda till svullnad.
Ätsvårigheter kan skapa oro, och personal behöver förklara varför aptiten
minskar så att både den sjuke och närstående känner sig trygga.

Munvård
Ordinationer angående munvård skickas som HSL-uppdrag till verksamheten.
Munvård med munvårdspinnar, smörjande olja, mineralvatten ska utföras minst
varannan timme. Basal munvård såsom protesrengöring och tandvård utförs av
stödassistenten.

Skapa en trygg och trivsam miljö
Se till att brukarens omvårdnadsmiljö är lugn, trygg och harmonisk genom att:
•
Hålla rummet rent och i ordning.
•
Håll sängen sval, ren och slät i bäddningen. Använd kuddar för en
bättre positionering.
•
Ta bort hjälpmedel som inte längre behövs.
•
Vädra rummet och justera belysningen så att den är behaglig.
•
Respektera brukarens önskemål kring andlighet, religion, kultur, musik,
klädsel och andra personliga preferenser.

Stöd till närstående
Som stödassistent bidrar du till att närstående får ett så bra bemötande som
möjligt. Det innebär bla att:
•
Vara lyhörd för deras behov och ge praktisk information.
•
Erbjuda tex vatten/kaffe/te och möjlighet att sova över.
•
Ha kontinuerliga samtal och ge emotionellt stöd.
Vak hos en döende
•
Ingen ska behöva dö ensam om det inte är önskat.
•
Behovet av vak bedöms av tjänstgörande sjuksköterska.
•
Enhetschef och sjuksköterska tar gemensamt beslut om vem som tar
samtal med närstående gällande önskemål kring vem som ska vaka
•
Om ordinarie stödassistent behöver sitta vak bör det vara en
stödassistent som känner brukaren.
•
Enhetschefen ansvarar för att det finns beredskap för vak kvällar, nätter
och helger om närstående inte kan vaka.

4/5
## Dokumentation
Genomförandeplan
´+0ookmjhgtrr5Det är viktigt att hålla genomförandeplanen uppdaterad med
information om hur brukaren ska bemötas under sin palliativa vård.
Exempelvis:
o specifika önskemål om vård, behandling, dödsplats, och kulturella eller
andliga behov.
o behov som rör existentiella frågor, sorg, oro eller andra psykiska behov
och hur dessa ska hanteras.
Löpande anteckningar i social journal
Observationer konkreta insatser som görs varje dag, såsom stöd till närstående,
miljöanpassningar och löpande samtal ska dokumenteras i social journal. Det
kan tex vara:
o observationer av brukarens mående
o samtal och stöd till brukaren och närstående
o om kontakt tagits med hälso- och sjukvård eller närstående
o justeringar i miljön, tex dämpat belysning och hur brukaren reagerat på
det.

De åtgärder som ordinerats/delegerats från legitimerad personal ska
dokumenteras under aktuellt HSL-uppdrag. Dessa anteckningar är mer strikt
medicinska.
Efter dödsfallet
För rutiner kring omhändertagande av den avlidne, se dokumentet Dödsfall och
omhändertagande av avliden.
Mer information
För mer information och utbildningar inom palliativ vård hittar du på Regionalt
Cancercentrums hemsida.

5/5
## BILAGA
Enhetschefen ansvar:
- Att rutin för palliativ vård i livets slut är känd hos personalen på enheten
- Teamet har kontinuerlig kontakt med närstående till den döende.
- Samordna den palliativa vården i livets slut hos den döende
- Det finns en aktuell genomförandeplan
- Stötta personalen i att hantera de känslomässiga påfrestningarna som kan
uppstå i palliativ vård
- Sammankalla teamet för regelbunden utvärdering och avstämning
- Personalresurser och organisationen av vården i livets slut fungerar och
individanpassas, så långt det är möjligt, enligt den döendes och närståendes
önskemål
- Säkerställa tillgången till palliativ vård dygnet runt, särskilt under nätter och
helger och som extra vak
- Sträva efter kontinuitet bland personalen som vårdar den döende
- Samla berörd personal i teamet för ett gemensamt avslut
- Utvärdera i teamet hur teamarbetet har fungerat under den palliativa vården.

Läkarens ansvar:
- Övergripande medicinskt ansvar, medicinsk bedömning av brytpunktssamtal
- Att göra bedömning av försämring och medicinskt behov
- Att ordinera vid behovs läkemedel vid livets slutskede
- Att utfärda dödsbevis (SOSFS 1996:29; § 15)

Sjuksköterskans ansvar:
- Administrera symtomlindrande läkemedel enligt ordination
- Göra bedömning av behov av extra vak
- All personal och närstående informeras om att personen är döende
- Erbjuda stödsamtal och efterlevandesamtal till närstående
- Informera sig om religiösa/andliga önskemål
- Tillgodose önskemål angående vården
- Aktivt inta en lyssnande hållning till den döende och hens närstående
- Upprätta checklista kring vård vid livets slut
- Genomföra regelbunden bedömning, minst ett besök per pass och skattning
av rosslighet, illamående, ångest, andnöd och förvirring. Använda
validerade smärtskattningsinstrument och bedömningsformulär.
- Upprätta hälsoplan för vård i livets slut samt ansvara för att bedömning,
avvikelser, förebyggande och lindrande åtgärder utförs och dokumenteras.
- Genomföra munhälsobedömning samt att åtgärder vidtas för att lindra
eventuella obehag hos patienten

Fysioterapeut och arbetsterapeutens ansvar:
- Handleda stödassistenter och närstående i positionering av kuddar,
lägesändringar och förflyttningsteknik.