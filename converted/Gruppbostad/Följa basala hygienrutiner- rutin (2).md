---
title: "Följa basala hygienrutiner- rutin (2)"
source_file: "Gruppbostad/F%C3%B6lja%20basala%20hygienrutiner-%20rutin%20(2).pdf"
source_url: "https://botwebb.botkyrka.se/download/18.627f3f371927121170026e47/1729068953668/F%C3%B6lja%20basala%20hygienrutiner-%20rutin%20(2).pdf"
---

Vård- och omsorgsförvaltningen
Dokumentet är beslutat av: omsorgschef SÄBO och VC LSS-gruppbostad
Dokumentet beslutades den: 2023-05-02 Uppdaterad 2024-10-16

---

Dokumentet gäller tillsvidare
Dokumentansvarig är: verksamhetsutvecklare gruppbostad
1/3

# RUTIN
Följa basala hygienrutiner - gruppbostad
Denna rutin följer SOFS 2015:10 (M och S) Basal hygien i vård och
omsorg, Vårdhygien Stockholms läns ”Basala hygienrutiner i vård och
omsorg” samt AFS 2005:1 Mikrobiologiska arbetsmiljörisker – smitta,
toxinpåverkan, överkänslighet.
## Roller och ansvar
Verksamhetschef – ansvarar för att rutin finns
Enhetschef - ansvarar för att rutinen är känd, väl implementerad och följs av
medarbetare.
Medarbetare - ansvarar för att följa och arbeta enligt rutin och att
uppmärksamma enhetschef om det finns oklarheter eller svårigheter att följa
rutin.
## Område
Rutinen gäller för samtliga medarbetare som arbetar inom vård- och
omsorgsförvaltningen.
## Utförande
Vid arbetsmoment i vård- och omsorgsmiljö som innebär fysisk kontakt
med en boende, ytor eller föremål ska alltid basala hygienrutiner tillämpas.
Syfte med basala hygienrutiner
Syftet med basala hygienrutiner är att förebygga smittspridning mellan
medarbetare/boende.
Förutsättningar för att förhindra smitta
- Hel oskadad hud på händer och underarmar.
- Naglar är korta och fria från lack och konstgjorda material.
- Underarmar och händer hålls fria från armbandsur, smycken,
bandage, förband/plåster, stödskenor eller motsvarande.
- Arbetskläder har korta ärmar och slutar ovanför armbågen.

2/3
- Örhängen, andra smycken och övriga föremål inte får inte hänger ner
i arbetsfältet alt. skaver mot huden och fäller hudflagor.
- Hår, skägg eller huvudduk fästs upp så att det inte riskerar att
komma i kontakt med boende, ytor eller föremål.
- Händer smörjs in med handkräm för att förebygga torr hud.
Detta ingår i basala hygienrutiner
- Arbetskläder
- Handdesinfektion
- Handtvätt
- Handskar
- Skyddskläder
- Stänkskydd
- Andningsskydd
Arbetskläder
•
Ska i arbete nära den boende bestå av byxor och kortärmad överdel
och eller klänning som arbetsgivaren har köpt in.
•
Det är inte tillåtet att bära privata kläder i stället för arbetsdräkt
under arbetstid eller att använda ett privat långärmat plagg under
eller ovanpå arbetsdräkt.
•
Ska bytas dagligen eller direkt vid synliga fläckar eller misstanke om
kontamination.
•
Ska endast bäras på arbetsplatsen (i boendet eller på boendets tomt).
•
Ska förvaras åtskilda från privata kläder och smutsiga arbetskläder.
•
Ska tvättas i minst 60°C i tvättmaskin samt torkas i
torktumlare/torkskåp.
•
Medarbetares arbetskläder ska tvättas i gruppbostadens
gemensamma tvättstuga.
•
Vårdgivaren ansvarar för att hela processen för hantering av tvätt
och förvaring görs på ett sätt så att arbetskläderna inte riskerar att
sprida smitta.
•
För mer information kring arbetskläder se rutin arbetskläder-
användning-tvätt och förvaring på gruppbostads rutinsida.
Handtvätt och desinfektion
•
Blöt händerna rikligt och gnugga in tvålen ca 20-30 sekunder. Detta
görs inför arbetspasset, mellan stöd hos olika boenden och om du har
varit i kontakt med boende med kräkning eller diarré eller om
händerna är, eller kan antas vara smutsiga.
•
Torka ordentligt torrt med pappershandduk eller torkpapper.
•
Desinfektera händerna direkt efter handtvätt.
•
Använd alkoholbaserat handdesinfektionsmedel omedelbart före och
efter varje vård- och omsorgsmoment och före och efter
handskanvändning.

3/3
•
Tag rikligt med handdesinfektion, ca 2-4 ml, och fördela överallt på
händerna, i handflatorna, på handryggarna och fingertopparna, runt
alla fingrar, tumgrepp och ca 15 cm upp på underarmarna.
•
Gnid in handdesinfektionsmedlet tills det har dunstat och huden
känns torr, full effekt har då uppnåtts.
Handskar
•
Använd handskar vid kontakt med, eller vid risk för kontakt med,
kroppsvätskor samt vid desinfektion av ytor.
•
Ska vara för engångsbruk och avsedda för ändamålet. Kasta direkt
efter användning.
•
Byt handskar mellan olika vård- och omsorgsmoment, även vid flera
moment hos samma boende. Berör inte omväxlande smutsigt och
rent.
Skyddskläder
•
Använd engångsplastförkläde eller engångsskyddsrock vid vård- och
omsorgsmoment där det finns risk för att arbetskläderna kan
förorenas exempelvis vid kontakt med en boende, dennes
kroppsvätskor eller annat biologiskt material (t ex hud och
hudfragment) eller vid kontakt med ytor eller föremål.
•
Kasta skyddskläder direkt efter användning.
•
Byt skyddskläder mellan olika vård- och omsorgsmoment, även vid
flera moment hos samma boende.
Stänkskydd
•
Använd heltäckande visir, munskydd klass IIR med visir alternativt
munskydd klass IIR med skyddsglasögon vid arbete som medför risk
för stänk mot ansiktet.
Andningsskydd
•
Använd andningsskydd av klass FFP3 vid vård av boende med
smitta som kan spridas luftburet ex smittsam eller misstänkt
smittsam lungtuberkulos.
•
Kasta andningsskyddet direkt efter varje användning.