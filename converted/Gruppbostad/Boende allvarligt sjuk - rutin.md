---
title: "Boende allvarligt sjuk - rutin"
source_file: "Gruppbostad/Boende%20allvarligt%20sjuk%20-%20rutin.pdf"
source_url: "https://botwebb.botkyrka.se/download/18.5b87d724181800f3b4f3375/1656495098835/Boende%20allvarligt%20sjuk%20-%20rutin.pdf"
---

Vård- och omsorgsförvaltningen
Dokumentet är beslutat av: Verksamhetschef gruppbostäder
Dokumentet beslutades den: [2022-06-09]

---

Dokumentet gäller tillsvidare:(max fem år)
Dokumentet ersätter: Ersätter utgåva 2020-08-10
Dokumentansvarig är: Verksamhetsutvecklare gruppbostäder

1/2
# RUTIN FÖR GRUPPBOSTÄDER

Om du finner en boende allvarligt sjuk.
## Inledning
Gruppbostäder ska ha en skriftlig rutin för hur medarbetarna ska agera om
de i samband med en insats finner den boende svårt sjuk. Denna rutin
gäller alltid. Efter 16.00 och helgdagar tar arbetsledning från
Trygghetsjouren över.
## Roller och ansvar
De som berörs är medarbetare inom gruppbostäder. Inblandade personer är
medarbetare på plats hos den boende, kollegor och enhetschef.
## Område
Rutinen gäller för läkemedelsfrågor/medicinsk rådgivning, akut
sjukdom/olycksfall samt akut psykiatrisk hjälp.
## Utförande
Läkemedelsfrågor/ medicinsk rådgivning
- Kontakta ansvarig sjuksköterska/ jour sjuksköterska.
Akut sjukdom/olycksfall
1. Lägesbedömning - Andning - Blödning – Chock.
2. Medarbetare ringer 112.
3. Kontakta tjänstgörande sjuksköterska och informera om situationen.
4. Medarbetare sitter hos den boende.
5. Möt ambulanspersonalen.
6. Medarbetare ringer ansvarig enhetschef/trygghetsjouren för att
informera samt för att få råd och stöd.
7. Om enhetschef ej är tillgänglig ta hjälp av kollegor.
8. Enhetschef eller behandlande läkare ringer närstående.
9. Medarbetare dokumenterar vad som skett i social journal.
Behov av akut psykiatrisk hjälp
1. Medarbetare kontaktar tjänstgörande sjuksköterska som i sin tur gör
bedömning och kontaktar läkare. Är läget så pass akut att det inte
finns tid att kontakta sjuksköterska ringer medarbetaren 112,

2/2
exempelvis vid överhängande risk för suicidförsök. Kontakta
därefter sjuksköterska skyndsamt.
2. Medarbetare kontaktar enhetschef /trygghetsjour för att informera
om läget.
3. Medarbetare dokumenterar vad som skett i social journal.
4. Sjuksköterska dokumenterar vad som skett i Hälso- och
sjukvårdsjournalen.