---
title: "Vårdavvikelser Rapportera"
source_file: "Gruppbostad/V%C3%A5rdavvikelser%20Rapportera.pdf"
source_url: "https://botwebb.botkyrka.se/download/18.31d3e28919367f7bda66a64/1732713132617/V%C3%A5rdavvikelser%20Rapportera.pdf"
---

Vård- och omsorgsförvaltningen
Dokumentet är beslutat av: Verksamhetschef LSS
Dokumentet beslutades den: 2024-11-27

---

Dokumentet gäller tillsvidare
Dokumentet uppdaterat den:
Dokumentansvarig är: Verksamhetsutvecklare Service- och gruppbostad LSS

1/3
# RUTIN
Rapportera vårdavvikelser
## Inledning
Lex Maria reglerar skyldigheten att anmäla allvarliga vårdskador och risker
för vårdskador. För att öka patientsäkerheten ska verksamheten bedriva ett
systematiskt arbete och rapportera vårdavvikelser.
Syftet med denna rutin är att säkerställa korrekt hantering av vårdavvikelser
enligt Lex Maria för att förbättra patientsäkerheten och förhindra liknande
händelser. Rutinen följer Botkyrka hälso- och sjukvårds rutin för
rapportering av vårdavvikelser.
I rutinen benämns patient som brukare.
Vad är en vårdskada?
Vårdskada är "lidande, kroppslig eller psykisk skada, sjukdom eller dödsfall
som hade kunnat undvikas om rätt åtgärder hade vidtagits vid kontakt med
hälso- och sjukvården."
Allvarlig vårdskada är "en skada som är bestående och inte obetydlig, eller
som har lett till att brukaren fått ett betydligt ökat vårdbehov eller avlidit."
Vad är en vårdavvikelse?
En vårdavvikelse är en händelse som orsakat eller kunnat orsaka något
oönskat, från en mindre allvarlig vårdskada i det dagliga arbetet till
händelser som lett till allvarlig vårdskada som exempelvis ger ett ökat
vårdbehov eller dödsfall för brukare.
Detta gäller både aktiva handlingar och försummelser (saker som borde ha
gjorts men inte gjordes). Det kan vara något medarbetaren själv upplevt
eller fått kännedom om från andra.

## Roller och ansvar
Medarbetare ansvara för att
➢ ta hand om brukaren som drabbats och rapportera till hälso- och
sjukvårdspersonal för akuta åtgärder

2/3
➢ rapportera vårdavvikelser och vara behjälpliga i analys- och
uppföljningsarbetet
➢ prata med legitimerad personal om vem som informerar närstående

Enhetschefen ansvarar för att
➢ informera nyanställda om rapporteringsskyldighet och säkra att
medarbetare vet hur de ska rapportera vårdavvikelser.
➢ Skyndsamt hantera, utreda och bedöma inkomna vårdavvikelser
➢ återkoppla till medarbetare i arbetsgruppen och tillsammans planera
och vidta åtgärder utifrån händelsen
## Område
Rapportera HSL-avvikelser
## Utförande
Vad ska rapporteras
➔ Risk: Något som skulle kunnat bli en skada för brukaren
➔ Tillbud: Något hände, men utan någon skada för brukaren
➔ Negativ händelse: Något hände som ledde till en skada för brukaren
Exempel på vårdavvikelser:
▪ fall
▪ läkemedel fel dos, ej given
▪ samverkan/ informationsöverföring- samverkan, rapportering,
dokumentation, felaktiga/otydliga HSL-uppdrag, listor, IT/telefoni
▪ hjälpmedel- avvikelser där ett hjälpmedel eller medicinskteknisk
produkt är inblandat
▪ vårdrelaterad infektion infektioner som kunde ha förhindrats, t.ex.
postoperativa sår, urinvägsinfektioner, eller annan infektion
▪ otillräckliga resurser kompetens, bemanning, utrustning, lokal
▪ bristande vård/behandling- omvårdnad, rehab, träning
▪ vårdhygien- följer ej hygienregler, klädregler
▪ trycksår
▪ övrigt- används endast om ingen annan avvikelsetyp kan användas.

I händelse av en vårdavvikelse
1. Medarbetare som upptäcker en vårdavvikelse ska först ta hand om
den brukare som drabbats och omedelbart informera legitimerad
hälso- och sjukvårdspersonal för att bedöma behovet av akuta
åtgärder.

3/3
2. Den medarbetare som upptäcker eller får veta om en vårdavvikelse
ska skyndsamt fylla i en vårdavvikelserapport digitalt i formuläret
"Rapportera vårdskada eller risk för vårdskada”. Om en kollega
redan har skrivit en rapport för händelsen, ska ingen ny rapport
göras.
3. Medarbetaren ska dokumentera i brukarens journal att en
vårdavvikelse har upprättats. Skriv kortfattat vad avvikelsen handlar
om och hänvisa till avvikelsens rapportnummer.

Exempel: En avvikelse har inträffat den 19 juni 2024 i samband
med omvårdnadsmoment. För mer information se avvikelse nr 1234.

När rapporten är skriven är det enhetschefen som ansvarar för utredningen
med hjälp av rapportören och arbetsgruppen.