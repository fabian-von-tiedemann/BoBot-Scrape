---
title: "Rutin skyddsåtgärder 20231020pdf"
source_file: "Dagverksamhet/Rutin%20skydds%C3%A5tg%C3%A4rder%2020231020pdf.pdf"
source_url: "https://botwebb.botkyrka.se/download/18.2611a5f718b37beeed8155b2/1697804249729/Rutin%20skydds%C3%A5tg%C3%A4rder%2020231020pdf.pdf"
---

Vård- och omsorgsförvaltningen
Dokumentet är beslutat av: Verksamhetsutvecklare, hemtjänst.
Dokumentet beslutades den: 2023-10-20

---

Dokumentet gäller tills vidare
Dokumentansvarig är: Verksamhetsutvecklare, hemtjänsten.

1/4
# RUTIN
Skydds- och begränsningsåtgärder
Ordinärt boende
## Inledning
Då stöd och service samt vård och omsorg är frivilligt enligt (SOL) och
(HSL) är det enligt lag förbjudet att utsätta någon för ofrivillig begränsning
eller frihetsberövning. Det innebär att inom SOL och HSL får inte åtgärder
vidtas mot den enskildes vilja. Verksamheten ska utgå från respekt för den
enskildes självbestämmande och integritet.
Rutinen beskriver vem som ansvarar för vad gällande skyddsåtgärder samt
hur en skyddsåtgärd tas fram, genomförs, följs upp och dokumenteras.
## Definitioner
För att skilja mellan tillåtna och otillåtna åtgärder används två olika
begrepp:
- skyddsåtgärd
- tvångs- och begränsningsåtgärd

Skyddsåtgärd - Tillåtande
En åtgärd som är begränsande kan anses vara en skyddsåtgärd, det vill säga
en tillåten åtgärd, om den enskilde:
- samtycker till åtgärden och
- åtgärden är att skydda, ge trygghet och möjliggöra aktivitet för den
enskilde.

Tvångs- och begränsningsåtgärd - Otillåten
En tvångs- och begränsningsåtgärd är en otillåten åtgärd som används mot
den enskildes vilja och på så sätt begränsar den enskilde i att göra det den
önskar.
Det kan exempelvis handla om att tvinga någon till en läkarundersökning,
att tvångsmedicinera genom att blanda medicin i maten utan den enskildes
vetskap, att låsa in eller begränsa den enskilde genom att hålla fast eller
hindra den från att röra sig fritt.

2/4
## Roller och ansvar
Enhetschef: vid en skyddsåtgärd som faller inom ramen för SoL ansvarar
enhetschef för att göra riskbedömning i team. Enhetschef ansvarar också för
att dokumentation kring skyddsåtgärder sker.
Legitimerad hälso- och sjukvårdspersonal: vid en skyddsåtgärd som
faller inom hälso- och sjukvårdens område exempelvis sänggrind,
brickbord, sele eller bälte ansvarar legitimerad hälso- och sjukvårdspersonal
för att göra riskbedömning tillsammans med teamet, fatta beslut samt att
dokumentation sker. Information om beslutad skyddsåtgärd överlämnas
genom HSL-uppdrag i Lifecare.
Omsorgspersonal: ansvarar för den dagliga kontinuerliga uppföljningen av
insatta skyddsåtgärder samt att efterfråga samtycke en gång i veckan.
Omsorgspersonal dokumenterar samtycke /samt icke samtycke/samt
iakttagna förändringar i social journal samt rapporterar till enhetschef eller
legitimerad hälso- och sjukvårdspersonal.
Innan en skyddsåtgärd sätts in ska verksamheten genomföra riskbedömning.
Medarbetare använder sig av två riskbedömningsmallar: ”Riskbedömning
utifrån den enskilde” och ”Riskbedömning av skyddsåtgärd”.
”Riskbedömning utifrån den enskilde”, är obligatorisk att utföra och ska
alltid genomföras i för ny brukare eller vid behov som uppmärksammas och
i med att genomförandeplan uppdateras.
## Utförande
Riskbedömningar gör så här
Steg 1: I riskbedömningsmallen ”Riskbedömning utifrån den enskilde”
undersöker medarbetare eventuella risker som kan förekomma för den
enskilde och ger förslag på lämpliga åtgärder.
Steg 2: om en medarbetare, efter genomförd riskbedömning,
uppmärksammar att det finns ett behov/skyddsåtgärd skall medarbetare
vända sig till ansvarig enhetschef som i sin tur kallar till möte för att
genomföra ytterligare riskbedömning ”Riskbedömning av skyddsåtgärd”.
Ansvar för riskbedömning – vem gör vad?
Ansvarig enhetschef gör bedömning om skyddsåtgärden faller inom ramen
för HSL eller SoL för att avgöra vem som ska vara huvudansvarig för att
upprätta riskbedömning av skyddsåtgärden.
Obs! Riskbedömning av skyddsåtgärd utförs inte om inte steg 1,
Riskbedömning utifrån den enskilde, först prövats!

3/4
Samtycke
För att kunna använda en skyddsåtgärd krävs alltid ett samtycke från den
enskilde. Det ska tydligt framgå i journalen att en riskbedömning utifrån den
enskilde har upprättats och var den förvaras, samt måste man kunna följa
processen i den sociala dokumentationen.

Registrera samtyckesblanketter
Samtyckesblanketterna kan registreras genom att förvara i brukar akten.
Viktigt att journalföra varje vecka ett godkännande från brukaren.

Olika typer av samtycken
I de fall de inte är möjligt för den boende att ge sitt muntliga eller skriftliga
samtycke är det viktigt att medarbetare inhämtar ett samtycke i annan form
som presumerande samtycke, brukaren har inte uttryck någon motvilja över
förslaget, inga skyddsåtgärder får sättas in utan samtycke.
Verksamheten kan använda sig av Samtyckesblankett skyddsåtgärd och
dokumentera under rubriken ”annat samtycke”.
Efter genomförd riskbedömning gör så här
Medarbetare dokumenterar i social journal, under rubriken ”Riskbedömning
och skyddsåtgärder/samtycken” att en riskbedömning har upprättats,
vem/vilka som närvarade vid utförande av riskbedömning, var
riskbedömningsblanketten är förvarad samt ställningstagande för eventuell
användning av skyddsåtgärd eller inte. Riskbedömningsblanketten förvaras i
den enskildes boendes akt.
Vid uppdatering av genomförandeplan ska beslutet om skyddsåtgärden tas
med. Det är viktigt att även här förtydliga inhämtandet av samtycket i
aktiviteten som beskrivs vid insatt skyddsåtgärd. Omsorgspersonal använder
den lämpligaste rubriken för att dokumentera skyddsåtgärd, exempelvis
rubriken ”förflyttning” om boende med behov av sänggrind.
Faller skyddsåtgärden inom ramen för HSL är det legitimerad hälso- och
sjukvårdspersonal i teamet som följer upp behov och eventuella justeringar.
Faller skyddsåtgärden inom ramen för SoL är det enhetschef tillsammans
med teamet som följer upp behov och gör eventuella justeringar av
skyddsåtgärden.
Brukaren ska alltid ge sitt samtycke innan teamet tar upp diskussion om att
sätta in eventuella skyddsåtgärder.
Bedömning och beslut förmedlas av teamet till ansvarig enhetschef som
journalför i den boendes journal under rubriken ”Riskbedömning och
skyddsåtgärd/samtycke” gällande SoL.

4/4
Vid journalföring och uppföljning av skyddsåtgärder är det viktigt att detta
dokumenteras i Lifecare under rubriken ”Riskbedömning och
skyddsåtgärder/samtycken”. Även händelser av betydelse (gällande insatta
skyddsåtgärder) eller i de fall något avviker gällande skyddsåtgärden, det
som är beslutat eller den enskilde dokumenteras. Se rutin
socialdocumentation.
Huvudansvarige kallar till uppföljning av skyddsåtgärd efter max 6
månader, för nytt ställningstagande. Säkerställ att detta dokumenteras i
journal.