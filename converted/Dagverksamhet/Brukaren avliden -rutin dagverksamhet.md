---
title: "Brukaren avliden -rutin dagverksamhet"
source_file: "Dagverksamhet/Brukaren%20avliden%20-rutin%20dagverksamhet.pdf"
source_url: "https://botwebb.botkyrka.se/download/18.eae67a917a760322d38ddc/1626440110852/Brukaren%20avliden%20-rutin%20dagverksamhet.pdf"
---

# RUTIN

1 [2]

Dokumentet är beslutat av: Enhetschef dagverksamhet
Dokumentet beslutades den: 2021-07-16

---

Dokumentet gäller till den: 2025-04-02 (max 5 år)
Dokumentet ersätter: 2020-04-02
Dokumentansvarig är: Verksamhetsutvecklare Dagverksamhet

Vård- och omsorgsförvaltningen
Om du finner brukaren avliden–dagverksamhet

## Inledning
Dagverksamheten ska ha en skriftlig rutin för hur personalen ska agera om de i
samband med en insats finner den enskilde avliden. I rutinen ska också framgå
vem som förväntas göra vad kring omhändertagandet av den avlidne.

## Roller och ansvar
De som berörs är personal på dagverksamheten. Inblandade personer är
medarbetare på plats och enhetschef. Utöver dessa är sjukvårdspersonal
inblandad såsom sjuksköterska och läkare.

## Område
Rutinen gäller för personalens agerande om de i samband med en insats finner
en brukare avliden. En läkare behöver komma för att konstatera dödsfallet.

## Utförande
1. Kontakta sjukvården
- Personalen kontaktar tjänstgörande sjuksköterska.
- Tjänstgörande sjuksköterska kontaktar ansvarig läkare.

2. Personalen ringer ansvarig enhetschef för information och råd och
stöd.
3. Om enhetschef ej är tillgänglig ta hjälp av kollegor.
4. Ansvarig sjuksköterska eller läkare informerar närstående.
5. Personal dokumenterar vad som hänt i social journal.
6. Sjuksköterska dokumenterar i hälsosjukvårdsjournal.

## BOTKYRKA KOMMUN
Vård- och omsorgsförvaltningen

2 [2]

Omhändertagande av den avlidne
Att mista en nära vän eller anhörig kan vara en av livets mest omvälvande
händelser. Närstående ska alltid visas särskild hänsyn av personalen. Vid
omhändertagandet tar personalen därför hänsyn till den avlidnes och
närståendes uttalade önskemål och religion vilket bör framgå av
genomförandeplanen. Närstående erbjuds att hjälpa till med
omhändertagandet. Personalen ansvarar inte för brukares smycken när tid för
transport kommer.

1. Läkaren ansvarar för att se till att transport sker av den avlidne till
något av regionernas bårhus i väntan på fortsatt omhändertagande inför
gravsättning.

Begravningsbyrå samt transport av avliden

•
Personalen får inte påverka närståendes val av begravningsbyrå. Om
närstående frågar ska hänvisning ske till valfri begravningsbyrå.
•
Om kistläggning och/eller hämtning ska ske i den avlidnes boende ska
närstående så snart som möjligt kontakta den begravningsbyrå som de
tänker anförtro begravningsuppdraget.
•
Kommunens ansvar för den avlidne upphör först när kroppen kan
överlämnas till de närstående eller begravningsentreprenören alternativt
när transportören hämtat den avlidne.