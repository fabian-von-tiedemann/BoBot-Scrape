---
title: "Social dokumentation rutin ny"
source_file: "Dagverksamhet/Social%20dokumentation%20rutin%20ny.pdf"
source_url: "https://botwebb.botkyrka.se/download/18.2da8969c19a7e8be9c554618/1764253712439/Social%20dokumentation%20rutin%20ny.pdf"
---

Dokumentet är beslutat av: Verksamhetschef LSS-gruppbostad
Dokumentet beslutades den: 2021-04-15

---

Dokumentet är uppdaterat: 2025-11-20
Dokumentansvarig är: Verksamhetsutvecklare LSS och SoL

Social
## Dokumentation
Rutin utifrån Riktlinje för social dokumentation – kompletteras av rutiner
för Sekretess och tystnadsplikt, Riskbedömning och skyddsåtgärder samt
Avslut av ärende.

1

Innehåll
Vad är social dokumentation? .................................................................................................... 2
Utförarnas process .................................................................................................................. 3
Ansvar .................................................................................................................................... 3
Genomförandeplan ..................................................................................................................... 4
Brukarens delaktighet ............................................................................................................. 5
Ett levande dokument ............................................................................................................. 5
Hur detaljerad ska planen vara? ............................................................................................. 5
Om brukaren inte vill ha en genomförandeplan ..................................................................... 6
Barnperspektiv ....................................................................................................................... 6
Skriv råd i genomförandeplan ................................................................................................ 6
Levnadsberättelse ................................................................................................................... 7
Mål i genomförandeplan ............................................................................................................ 8
Hur skapas ett SMART mål? ................................................................................................. 8
Hur skrivs ett mål? ................................................................................................................. 9
Social journal ............................................................................................................................ 12
Vad ska dokumenteras? ........................................................................................................ 12
Månadsanteckning- vid avsaknad av händelser ................................................................... 13
Hur ska du skriva? ................................................................................................................ 13
Hälso- och sjukvård i den sociala journalen ......................................................................... 14
Uppföljning .......................................................................................................................... 16
Löpande uppföljningen av stödet/insatser ........................................................................ 16
Uppföljning av mål ........................................................................................................... 17
Årlig uppföljning av genomförandeplan .......................................................................... 17
Ny genomförandeplan- Uppdatering .................................................................................... 18

2

Vad är social dokumentation?
Social dokumentationen är ett viktigt verktyg för att brukarens behov, önskemål och
upplevelse av sin situation ska tydliggöras. Syftet är att säkerställa att insatser som utförs
dokumenteras enligt gällande lagstiftning för social dokumentation.

Social dokumentation har olika delar som ska hänga ihop i en röd tråd. I genomförandeplanen
beskriver vi hur vi ska utföra det som handläggaren har beslutat. I sociala journalen skriver vi
hur stödet fungerar och andra händelser av betydelse. Sociala journalen blir ett underlag när vi
ska följa upp genomförandeplanen och när handläggaren ska följa upp beslutet.

3

Utförarnas process
Beställningen från myndighet är grunden till det uppdrag verksamheten får till sig i form av
insatser. Verksamheten ska leverera god och säker vård och omsorg och för att säkerställa
detta är genomförandeplanen en central del för att jobba systematiskt och säkerställa att
uppdraget följs.
Denna process gäller för vård- och omsorgspersonal i utförarverksamheter och utgår från
vård- och omsorgsförvaltningens ”Riktlinje för social dokumentation”.

I detta dokument går vi in i varje del separat för att förklara mer i detalj vad det betyder och
hur det ska dokumenteras.

## Ansvar
Att dokumentera är inget val – det är ett lagkrav. Alla som arbetar med brukaren har ansvar
för att skriva ner viktiga händelser och hålla sig uppdaterade om brukarens behov. Det är ett
gemensamt ansvar i verksamheten att dokumentationen är rätt och uppdaterad.

Kontaktman, stödperson eller fast omsorgskontakt har ett särskilt ansvar för att
genomförandeplanen finns, hålls aktuell och ändras vid behov. För att det ska fungera bra
behöver berörda medarbetare prata med varandra om uppföljning och förändringar, till
exempel på brukarmöten eller teamträffar.

4

Genomförandeplan

En genomförandeplan är en tydligt nedskriven plan över hur brukaren vill ha sin hjälp och sitt
stöd samt hur medarbetarna ska gå tillväga för att uppnå detta. Syftet med en
genomförandeplan är att skapa en tydlig struktur för det praktiska genomförandet och
uppföljningen av en beslutad insats.
Undantag:
- För korttidsboende enligt SoL ska en genomförandeplan göras om vistelsen är längre
än två veckor och det står i beslutet.
- Ingen genomförandeplan behövs för brukare som bara har trygghetslarm.

En komplett genomförandeplan är viktig för att:
- Brukaren får det stöd hen har rätt till, oavsett vem i omsorgspersonalen som arbetar.
- Brukaren får inflytande och delaktighet i sitt liv.
- Stödet blir tryggt och enhetligt för brukaren, även när omsorgspersonalen varierar.
- Omsorgspersonalen vet vad som ska göras, vilket gör arbetet tydligare och enklare.
- Det blir lättare att skriva social dokumentation (t.ex. journalanteckningar).

5

Brukarens delaktighet
Genomförandeplanen utgår alltid från brukarens önskemål och behov och skrivs tillsammans
med brukaren så långt det är möjligt. Därför är det viktigt att omsorgspersonalen lyssnar in
vad brukaren vill och lägger sina egna åsikter åt sidan.
Planen är ett arbetsverktyg för omsorgspersonalen och ska inte ses som ett avtal mellan
brukaren och utföraren. Den behöver inte godkännas eller undertecknas av brukaren.
Däremot kan det vara bra att låta brukaren skriva under som en bekräftelse på att planen har
diskuterats och att brukaren har fått information om innehållet.
Planen ska tydligt beskriva:
•
Vad brukaren kan och vill göra själv
•
Vilket stöd eller hjälp brukaren vill ha
•
Hur brukaren vill få sitt stöd och sin hjälp

Ett levande dokument
En genomförandeplan ska vara ett levande dokument som uppdateras vid behov och minst en
gång per år. Den första planen kan vara kortfattad, eftersom omsorgspersonalen ofta behöver
tid för att lära känna brukaren. Efter hand utvecklas planen och kompletteras.

Planen kan tas fram på olika sätt:
- Genom samtal med brukaren.
- Genom att observera brukarens reaktioner och behov i vardagen.
- Genom att anpassa processen utifrån brukarens förmåga och önskemål.
Det är också viktigt att det står beskrivet hur brukaren varit delaktig i upprättandet av
genomförandeplanen.
Hur detaljerad ska planen vara?
Hur detaljerad genomförandeplanen behöver vara beror på brukarens behov. Målet är alltid att
brukaren ska få rätt stöd – på det sätt som passar brukaren. Alla insatser som
omsorgspersonalen utför för att stötta brukaren ska stå i genomförandeplanen.
➔ Om brukaren inte kan eller vill uttrycka sig, behöver planen vara mer detaljerad för att
skapa trygghet för både brukaren och omsorgspersonalen.

6

➔ Om brukaren själv kan förklara hur brukaren vill ha det kan det räcka med en enklare
beskrivning, men det ska framgå att brukaren talar hur brukaren vill ha det under
beskrivning av insatsen.

Det går bra att skriva brukarens förnamn, “jag” eller han/hon/hen. Det viktigaste är att det
framgår att brukaren har varit delaktig.

Om brukaren inte vill ha en genomförandeplan
Ibland vill en brukare inte ha en genomförandeplan. Det kan till exempel bero på att ordet
”genomförandeplan” upplevs svårt, eller att brukaren är trött, sjuk eller inte orkar just då.
Omsorgspersonalen ska alltid försöka få med brukaren i planeringen. Men brukaren har rätt
att tacka nej till att delta. Om det händer ska det respekteras.
Då kan vi:
•
Prata om planen på ett enklare sätt, så att det blir lättare att förstå.
•
Dokumentera i rutan för delaktighet att brukaren inte ville vara med när planen
skrevs med en förklaring varför.
•
Ändå skriva en genomförandeplan med beskrivning av hur insatserna ska genomföras
I dessa fall fungerar genomförandeplanen framför allt som ett arbetsverktyg för
omsorgspersonalen.
Barnperspektiv
När den sociala dokumentationen gäller barn och unga under 18 år är det viktigt att ge
information på ett sätt som passar barnets ålder och mognad. Fråga barnet om s åsikter och
skriv in dessa i dokumentationen. Om barnet inte vill eller kan uttrycka sig, dokumentera hur
du har försökt förstå barnets inställning. Beskriv också hur barnets bästa har tagits tillvara i
planeringen och uppföljningen.

Skrivråd i genomförandeplan
- Skriv korta meningar och använd enkla, vanliga ord
- Håll dig till fakta och neutralt innehåll
- Tänk efter hur det skulle kännas att läsa om dig själv eller någon du bryr dig om. Skriv
med respekt.

7

- Använd inte värdeladdade ord. Om du gör en tolkning eller bedömning – skriv att det
är din tolkning och förklara varför du gör den.
- Skriv så som du själv skulle vilja bli beskriven.

Levnadsberättelse
En levnadsberättelse hjälper oss att sätta brukaren i fokus och utgå från brukarens vilja och
önskemål, även om brukaren är sjuk eller har en funktionsnedsättning. Den gör det lättare för
omsorgspersonalen att förstå personen bakom sjukdomen
Om det behövs kan en närstående eller kontaktman hjälpa till, men allt som skrivs ska alltid
gås igenom med brukaren. Då kan brukaren ändra, lägga till eller ta bort om brukaren vill.

8

Mål i genomförandeplan

När en insats beviljas följer ofta ett övergripande mål med i beställningen. Det kan handla om
att brukaren ska utveckla, behålla eller återfå en viss förmåga. Som utförare är vårt uppdrag
att arbeta i linje med det målet. Det är därför viktigt att brukarens egna mål i
genomförandeplanen hänger ihop med beställningens mål – så att vi behåller en röd tråd
mellan beslut, plan och utförande. Genomförandeplanen ska innehålla minst ett SMART
mål.

Hur skapas ett SMART mål?
Hur mål tas fram ser olika ut beroende på verksamhet och individ.
Det kan göras genom att:
•
Fråga brukaren vad som känns viktigt i vardagen
•
Använda kartläggningsmaterial/levandsberättelser
•
Observera brukarens kroppsspråk och reaktioner
•
Ta hjälp av närstående om brukaren har svårt att uttrycka sig

Mål kan handla om att bibehålla förmåga, utveckla förmåga eller återfå förmåga
Oavsett mål typ eller metod ska målet alltid vara brukarens eget.

9

Ett bra mål ska:
•
ha brukaren motiverad att jobba med målet
•
vara konkret och mätbart, så att det går att följa upp
•
ha tidsramar, alltså när ska målet vara uppnått
•
vara realistiskt och genomförbart den uppsatta tiden.
•
Begränsas i antal så att de är hanterbara och möjliga att arbeta med

Utföraren ska alltid involvera den enskilde i målformuleringen. För vissa kan det vara svårt att
prata mål. Då är det viktigt att jobba med motivation och anpassa hur vi pratar om mål, tex
genom att fokusera mer på att bibehålla förmåga.

Om brukaren trots allt inte vill ha mål ska detta respekteras. Det ska då tydligt dokumenteras i
genomförandeplanen, med en förklaring till varför.

Hur skrivs ett mål?
För att skriva ett bra mål kan du använda genomförandeplanen. Börja med att fylla i
insatserna i planen tillsammans med brukaren. Utgå sedan från informationen i aktuell insats
när du formulerar målet.

10

2 ggr/v
Som hjälp till att formulera ett bra mål kan man använda följande mall:

Mallen visar vilka delar i genomförandeplanen som bidrar till att målet uppfyller kraven för
ett SMART mål, samt visar hur informationen i varje del kan ge hjälp med målformulering.
Exempel på en insats med mål som inte använt mallen:

Målet är ej
specifikt eller
mätbart

11

Med Mål-mallen:
Informationen i insatsen ger ett SMART formulerat mål.

Målet är nu formulerat så att man vet vad som ska göras för att jobba mot målet samt hur vi
följer upp utvecklingen mot målet. Här framgår också varför det är viktigt för brukaren och
därmed uppfylls kravet att det ska vara brukarens mål.

12

Social journal
Den sociala journalen ska spegla genomförandeplanen och innehålla sådant som avviker från
planen eller tillkommer under arbetets gång.

Syftet med dokumentationen är att:
- Ge en tydlig bild av brukarens situation.
- Beskriva viktiga händelser och förändringar.
- Underlätta för nya medarbetare att snabbt sätta sig brukarens nuläge.

Vad ska dokumenteras?
Skriv om händelser som är viktiga för brukarens situation. Det kan till exempel vara:
•
Brukarens mående: Upplevdes nedstämd och orkeslös idag. Uppger att hen sovit
dåligt.
•
Faktiska omständigheter: Ville inte gå på promenad på grund av regn, lagade mat
istället. Eller: X berättar att hen är trött och vill inte städa. Jag försökte motivera
henne genom att prata om helgen och eventuella besök av kompisar. Det gjorde att
hon påbörja sin städning där jag stöttade i det hon ville ha hjälp med.
•
Avvikelser från planen: Brukaren var inte hemma vid besök. Brukaren avböjde stöd
pga besök.
Du ska inte dokumentera vardagliga insatser som genomförs enligt planen utan avvikelser.

13

Månadsanteckning- vid avsaknad av händelser
Även om inget särskilt har hänt ska en månadsanteckning göras. Skriv då att insatserna har
genomförts enligt planen och ge en kort beskrivning av brukarens situation.
- Exempel:  Stödet fungerar bra. Simon uppger att han är nöjd och har haft en stabil
period.
Månadsanteckning kan även göras utan direkt samtal med brukaren, om du i stället gått
igenom på dokumentation och inhämtat information från kollegor.
- Exempel: Stödet har fungerat enligt genomförandeplan. Simon upplevs nöjd och
omsorgspersonalens uppfattning är att han har haft en stabil period.

Hur ska du skriva?
Det viktiga i dokumentationen är att läsaren ska få en bild av brukarens nuläge. Tänk efter hur
det skulle kännas att läsa om dig själv eller någon du bryr dig om. Skriv med respekt och skriv
så som du själv skulle vilja bli beskriven.
- Håll det kort och tydligt- Fokusera på det som är viktigt för brukarens stöd och
insatser.

- Beskriv händelse, insats och resultat- Skriv vad som hände, vad du gjorde och hur
det påverkade brukaren.

- Utgå från brukarens upplevelse och dina observationer- Skriv det du ser och hör –
inte vad du tror eller känner.
s

Exempel: ”Lisa deltog i matlagningen och skar grönsaker självständigt.”
Inte: ”Vi lagade mat tillsammans som vanligt, inget särskilt hände.”
Exempel: ”Brukaren fick stöd med att planera sin inköpslista. Det ledde till
att hon handlade mer självständigt.”
Exempel: ”Brukaren sa att hon kände sig trött och ville avbryta aktiviteten.”
Inte: ”Hon var lat och ville inte vara med.”

14

- Ange relation eller yrkestitel när du skriver om andra.

- Tydliggör om något är din tolkning.

- Skriv brukarens förnamn eller använd han/hon/hen- Andra brukares namn får inte
förekomma.
- Ta med både det som fungerar bra och det som inte gör det- Det hjälper oss att
följa upp målen i genomförandeplanen.
- Skriv bara det du själv sett eller gjort- Om du i undantagsfall skriver åt en kollega –
ange kollegans namn och titel.

Hälso- och sjukvård i den sociala journalen
Anteckningar i den sociala journalen ska inte innehålla medicinska uppgifter, till exempel
vilken medicin en person tar eller dosering. Sådana uppgifter hör hemma i hälso- och
sjukvårdsjournalen. Däremot ska det som sker runt omkring, och som påverkar den sociala
insatsen, dokumenteras.

Om ett sjukvårdsbesök leder till en förändring i brukarens behov – till exempel att personen
ska börja använda stödstrumpor – ska detta antecknas i den sociala journalen. Det handlar
alltså om sådant som påverkar hur insatserna genomförs eller planeras.
Nedan följer exempel på hur hälso- och sjukvårdsrelaterade händelser kan dokumenteras i
social journal:
•
Lisa har varit hos läkaren, har urinvägsinfektion och har fått medicin för detta.
Sjuksköterskan Nora är informerad.
•
Lisa har fått ny medicin, sjuksköterskan Kalle är informerad.
Exempel: ”Samtal med mamma/sambo/hustru Anna.” eller ”Kontakt med
arbetsterapeut Lena Sturesson från habilitering norra.”
Exempel: ”Brukaren gick ut på balkongen. Jag uppfattade det som att hon ville
vara ifred.”

15

•
Sjuksköterskan Kalle har informerat undertecknad att Lisa ska fasta inför
läkarbesöket i morgon. Lisa har informerats.
•
Lisa har haft ont i ryggen i tre dagar. Hon ville ta kontakt med sjukvården.
Vårdbegäran har skickats/kontakt har tagits med sjuksköterska på vårdcentralen.
•
Idag har Lisa fått sitt vaccin mot covid-19.

Syftet är att dokumentera sådant som påverkar brukarens vardag och de sociala insatserna,
inte den medicinska behandlingen i sig.

16

## Uppföljning

Löpande uppföljningen av stödet/insatser
Löpande uppföljning dokumenteras i vanliga journalanteckningar under aktuella
livsområdet/insatsen, exempelvis genom månadsuppföljningar. Uppföljningen kan göras
tillsammans med brukaren eller utifrån information som samlats in via observationer,
journalanteckningar eller kontakter.

Exempel på frågor vid löpande uppföljningar:
- Hur upplever brukaren att stödet fungerar?
- Är insatserna fortfarande aktuella?
- Finns det förändrat behov?
Om en insats behöver förändras under aktuell period kan man redigera direkt i insatsen det
gäller.

Ändring i insats
Mindre ändringar i en pågående insats kan göras direkt, utan att en ny genomförandeplan
behöver skapas. Det kan till exempel handla om att justera vad som ska göras eller hur
insatsen ska genomföras. Ändringen ska dokumenteras i en journalanteckning, där det tydligt
framgår vad som har ändrats och varför.

17

Uppföljning av mål
Genom att följa upp mål får vi veta om målen behöver ändras, till exempel om de är för svåra
eller inte längre aktuella. Målen ska följas upp löpande för att säkerställa att arbetet leder
framåt och att de är realistiska och möjliga för brukaren att nå. Hur ofta uppföljning görs är
individuellt och bestäms i samråd med brukaren.

Uppföljning av mål dokumenteras i genomförandeplanens uppföljningsflik. Här besvaras
frågan: Har målet uppfyllts? genom att klicka i något av alternativen Helt, Delvis eller Nej.
Detta ska också kompletteras med en kommentar utifrån följande stödfrågor:
- hur går arbetet mot de mål vi har satt upp?
- behövs mer tid med samma mål och metod?
- får brukaren rätt stöd?
- om målet inte nås- beror det på att målet är felaktigt formulerat eller att metoden
behöver ändras?
- Om målet är uppnått- vad är nästa steg?

Exempel:
X:s mål är att självständigt plocka ihop sopor 2 ggr/v för att det är viktigt för hen att ha rent
hemma.
En uppföljning kan då se ut såhär:

Årlig uppföljning av genomförandeplan
En genomförandeplan får aldrig vara äldre än ett år. Den ska därför alltid uppdateras minst
en gång per år – även om stödet är oförändrat.  Inför en sådan uppdatering behöver en
uppföljning av samtliga insatser dokumenteras i genomförandeplanens uppföljningsflik.

Uppföljning görs i följande steg:
1. Gå till Uppföljningsfliken
Målet delvis uppnått. X har inte tagit ut soporna själv 2 ggr / vecka.. Personal har
försökt motivera, men X har gjort det självständig ungefär varannan gång. X vet inte
vad det beror på, men uppger att hen vill fortsätta med samma mål. Nästa uppföljning
om 3 månader

18

2. Om inget uppföljningsdokument finns, lägg till ny uppföljning.
3. Samtala med brukaren om hur insatserna fungerar
4. Dokumentera förändringar under den insats det gäller. För insatser utan mål klicka i
”ej aktuellt” på frågan om måluppfyllelse.
5. Under kommentar till uppföljning (längst ner) ska beskrivas:
▫ på vilket sätt uppföljningen gjorts
▫ sammanfattning av hur stödet fungerar
▫ utförarens bedömning av den enskildes situation
▫ hur går det med de mål vi har ställt upp?
▫ om några behov av åtgärder har identifierats genom uppföljningen
▫ Vid förändrat behov- dokumentera också att du meddelat handläggare
▫

6. Gå in på insatser och uppdatera i utifrån det som framkom i uppföljningen. Om inga
förändringar framkommit görs ingenting.

Ny genomförandeplan-Uppdatering
När uppföljningen är klar och insatserna uppdaterade ska du nu skapa en ny period för
genomförandeplanen genom att klicka på “lägg till”. Nu får genomförandeplan ett nytt datum.
Uppföljningen som gjordes för föregående period hittas under den föregående planens
uppföljningsflik.
Exempel 1: Uppföljning tillsammans med Lisa. Lisa har själv berättat hur stödet
fungerat. Lisa tycker att stödet fungerar bra och vill inte ändra något i
genomförandeplanen. Under samtalet framkommer att Lisa ska få en diskmaskin
och hur stödet ska ges kring disk behöver förändras. Lisa har under året uppnått
målet att ta sig ut på promenad 2 dagar/v. Nytt mål för kommande period är att
komma ut 3 dagar/v.
Exempel 2: Uppföljning av Kalles genomförandeplan har skett genom att titta på
journalanteckningar samt i kontakt med anhöriga och dialog med kollegor. Stödet
fungerar bra. Oförändrat behov. Uppfattningen är att brukaren nöjd med stödet och
insatserna. Målet att bibehålla funktion i händernas grovmotorik genom att hitta
passande aktiviteter är uppnått och läggs nu in som ett arbetssätt/insats i den nya
genomförandeplanen. Nytt mål formuleras i kommande genomförandeplan.