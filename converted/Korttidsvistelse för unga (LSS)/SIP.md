---
title: "SIP"
source_file: "Korttidsvistelse för unga (LSS)/SIP.pdf"
source_url: "https://botwebb.botkyrka.se/download/18.7eb129121926b14940710c3/1755068191441/SIP.pdf"
---

Vård- och omsorgsförvaltningen
Dokumentet är beslutat av: Verksamhetschef för LSS-gruppbostad
Dokumentet beslutades den: 2024-08-26

---

Dokumentet gäller tillsvidare
Dokumentet uppdaterat den: 2025-08-13
Dokumentansvarig är: Verksamhetsutvecklare utförarverksamheter vof
# RUTIN
Samordnad individuell plan (SIP)
## Inledning
SIP, samordnad individuell plan, är en mötesform där olika verksamheter är
skyldiga att delta för att samordna insatser kring den enskilde. Målet är att
tillgodose den enskildes behov och ge ökat inflytande och delaktighet för
den enskilde. Alla som arbetar inom socialtjänst och hälso-och sjukvård ta
initiativ till en SIP då samordning behövs.
Syftet med rutinen är att säkerställa att medarbetare ska veta vad SIP är och
när man kan använda sig av SIP. Rutinen utgår från riktlinje samordnad
individuell plan (SIP)
## Roller och ansvar

Medarbetare ansvarar för att:
➢ lyfta behovet av en SIP till sin närmsta chef

Enhetschef ansvarar för att:
➢ få in samtycke från den enskilde
➢ samordna och kalla till SIP
## Utförande
När behövs SIP?
SIP kan vara till hjälp när man upptäcker att den enskildes behov av insatser
från flera olika aktörer behöver samordnas. Det kan tillexempel vara en
enskild som har insatser från hälso- och sjukvård, försäkringskassa och
socialtjänst.

2 av 3

/

Vem kallar till SIP?
Du som medarbetare ska ta initiativ till SIP om du upptäcker att det finns
behov av samordning av insatser.
Den enskilde kan själv fråga om SIP eller så kan frågan komma från en
anhörig eller närstående. Oavsett vem som upptäcker behovet av SIP ska
enhetschefen informeras.
Den verksamhet som initierar till SIP har en samordnande roll vilket innebär
att enhetschefen behöver säkerställa den enskildes samtycke och skicka
kallelse med dagordning till berörda parter.   ‘
SIP-material
→ Material som ska användas vid SIP.
Materialet syftar till att underlätta samverkan där flera parter är
involverade. Materialet består av vägledning, checklista och mallar
såsom kallelse, SIP-mall och sekretessmedgivande.

→ Ytterligare material såsom utbildningsfilmer och mer information
finner du på Uppdrag Psykisk Hälsa.

SIP- processen
1. Behov av samordning upptäcks
Behov av samordning kan uppmärksammas av personal i verksamhet,
alternativt påtalas av den enskilde, dennes vårdnadshavare eller laglig
företrädare.

2. Information
Informera den enskilde om vad SIP är. Den enskilde ska informeras om
syfte och mål med samordningen samt ge sitt samtycke till att kalla till SIP.

3. Samtycke
En samordnad individuell plan kan inte upprättas mot den enskildes vilja.
Den enskildes samtycke behövs innan en planering tillsammans med den
enskilde inleds. Ett samtycke kan både lämnas och återtas muntligt och
skriftligt. När samtycke mottagits ska detta dokumenteras. Om den enskilde
inte kan lämna samtycke ska i första hand laglig företrädare tillfrågas,
alternativt när det gäller barn ska vårdnadshavaren tillfrågas.

Om den enskilde lämnar samtycke men inte vill eller förmår vara med vid
en planering kan en planering ändå genomföras, om behoven är sådana. Om
den enskilde tackar nej till en SIP trots att verksamheterna anser att behovet

3 av 3

/
finns, ska det dokumenteras i akt/journal att SIP inte upprättas då den
enskilde tackat nej. Ett samtycke kan när som helst återkallas.

4. Deltagande
Verksamheterna inom hälso- och sjukvård eller socialtjänst är skyldiga att
delta i mötet kring den enskilde i de fall de blir kallade till ett SIP - möte.
De utser själva vilken person som företräder verksamheten vid mötet.

5. Kallelse
Den verksamhet som har initierat till SIP ansvarar för förberedelser och att
kalla till SIP- möte. Den enskildes behov är avgörande för hur snabbt ett
möte behöver komma till stånd.

6. Möte
Utse mötesledare och även mötessekreterare. Av SIP ska framgå:
- Vilka insatser som behövs.
- Vilka insatser respektive huvudman ska ansvara för.
- Vilka åtgärder som vidtas av annan än kommunen eller regionen.
- Vem av huvudmännen som ska ha det övergripande ansvaret för
planen.
- Hur och när den samordnade planen ska följas upp.

Efter mötet ansvarar respektive verksamhet för att utföra de insatser man har
kommit överens om i SIP. Dessa insatser dokumenteras hos respektive
huvudman enligt de lokala dokumentationsrutinerna.

7. Uppföljning
SIP-planen ska alltid följas upp. Vid första SIP- mötet bestäms datum för
uppföljningen och datumet skrivs in i planen. Respektive huvudman
ansvarar för uppföljningar av sina pågående insatser. Den utsedda
samordnaren ansvarar för att genomföra uppföljningsmötet där man går
igenom hur det gått och bestämmer om planen ska revideras eller avslutas.
Uppföljningen ska dokumenteras.

SIP fortsätter att följas upp regelbundet så länge samordningsbehov finns
och den enskilde vill. Hur ofta uppföljning ska genomföras bedöms efter
behovet.

8. Avslut
SIP avslutas när de uppsatta målen är uppfyllda, när behov av insatser som
behöver samordnas inte längre finns och nya behov av samordning inte
förväntas uppstå inom den närmaste tiden. Det är viktigt för alla involverade
att få veta när planen inte längre gäller och det är samordnaren som ansvarar
för det. Planen avslutas också om samtycke dras tillbaka. När planen
avslutas dokumenteras detta hos respektive verksamhet.