---
title: "Informationsöverföring vid byte av stödperson"
source_file: "Korttidsvistelse för unga (LSS)/Informations%C3%B6verf%C3%B6ring%20vid%20byte%20av%20st%C3%B6dperson.pdf"
source_url: "https://botwebb.botkyrka.se/download/18.2785bf441869c53cc93143d0/1678108678138/Informations%C3%B6verf%C3%B6ring%20vid%20byte%20av%20st%C3%B6dperson.pdf"
---

Vård- och omsorgsförvaltningen
Dokumentet är beslutat av: Enhetschef Korttidsvistelse LSS
Dokumentet beslutades den: 2023-03-03

---

Dokumentet gäller tills vidare
Dokumentansvarig är: Enhetschef Korttidsvistelse LSS

1/1

# RUTIN
Informationsöverföring vid byte av stödperson

## Inledning
Syftet med denna rutin är att säkerställa att brukaren får information när en
medarbetare slutar och att det sker en korrekt överlämning mellan
medarbetare som slutar och nya medarbetare som börjar. Målsättningen är
att brukaren känner sig trygg och bibehåller sitt förtroende för kvarvarande
personal och verksamhet.
## Roller och ansvar
- Ansvarig enhetschef ansvarar för att rutinen följs.
- Ansvarig stödperson ansvarar för att rutinen utförs.
## Område
Rutinen avser två olika områden:
1. Informationsöverföring och överlämning till brukare när en medarbetare
slutar arbeta på enheten.
2. Informationsöverföring och överlämning mellan den medarbetare som
slutar den medarbetare som påbörjar ett uppdrag som stödperson.
## Utförande
Säkerställ att du som stödperson informerar brukaren i god tid när du
avslutar ditt uppdrag som stödperson, senast en månad innan du slutar.
Boka ett avslutningsmöte med brukare och anhöriga där ni uppdaterar
genomförandeplan, bemötandeplan och annan information som kan vara till
nytta för dina kollegor.
Berätta vem som tar över stödpersonsuppdraget efter dig.
Meddela dina kollegor vad du och brukaren/anhöriga kommit överens om
vid uppföljningen av genomförandeplanen.
Mejla eller kontakta godemän, anhöriga och handläggare för att informera
om att du slutar samt hänvisa var de kan få kontakt.