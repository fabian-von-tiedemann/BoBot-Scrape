---
title: "Information om våra verksamheter"
source_file: "Korttidsvistelse för unga (LSS)/Information%20om%20v%C3%A5ra%20verksamheter.pdf"
source_url: "https://botwebb.botkyrka.se/download/18.2785bf441869c53cc93139d9/1678096980876/Information%20om%20v%C3%A5ra%20verksamheter.pdf"
---

Vård- och omsorgsförvaltningen
Dokumentet är beslutat av: Enhetschef Korttidsvistelse LSS
Dokumentet beslutades den: 2023-02-20

---

Dokumentet gäller tills vidare
Dokumentansvarig är: Enhetschef Korttidsvistelse LSS

1/1
Korttidsvistelse enligt LSS

Botkyrka Korttidsvistelse erbjuder en tillfällig vistelse utanför hemmet för barn,
ungdomar och i dagsläget även en del vuxna med funktionsnedsättning, enligt LSS.
Korttids är en strukturerad och individanpassad verksamhet i hemlik miljö. Här kan
brukarna få ett tryggt och stimulerande miljöombyte, avkoppling och möjlighet att
träffa andra samt få möjlighet att prova på olika aktiviteter. På
korttidsverksamheterna erbjuds brukarna stimulans, stöd och möjligheten att
utveckla sina färdigheter. Här arbetar vi med olika individanpassade metoder och
hjälpmedel. Vi erbjuder även olika aktiviteter efter brukarnas specifika behov och
intressen som tex. utflykter, sällskapsspel, promenader, pyssel, bio, bowling, mm.
Botkyrka Korttidsvistelse har två verksamheter med olika målgrupper och
åldersgrupper. Korttidsvistelse är ett komplement till andra insatser. På helgerna
görs fler utflykter och vi vistas utomhus så mycket som möjligt. Allt som sker
planeras tillsammans med brukarna. Vi bestämmer tillsammans vad som ska göras
och vart vi ska. Många brukare behöver stöd i sin vardag antingen med socialt
samspel eller med personlig omvårdnad. Samtliga brukare har en egen pärm där
allt finns att läsa. Individuella bemötandeplaner finns även i denna pärm.
Korttidsverksamheten på Lantjägarvägen tar emot barn och ungdomar med olika
funktionsnedsättningar upp till 21 års ålder. Antalet dagar de vistas där varierar
enligt beviljade beslut. Besöksadress: Botkyrka korttidsvistelse LSS,
Lantjägarvägen 4, 147 55 Tumba Tel: 072-596 69 28
Korttidsverksamheten på Storvretsvägen tar emot ungdomar och vuxna med olika
funktionsnedsättningar i olika åldrar. Antalet dagar de vistas på där varierar enligt
beviljade beslut. Besöksadress: Botkyrka korttidsvistelse LSS, Storvretsvägen 86,
147 54 Tumba Tel: 072-596 69 38