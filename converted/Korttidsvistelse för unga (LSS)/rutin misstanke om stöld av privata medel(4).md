---
title: "rutin misstanke om stöld av privata medel(4)"
source_file: "Korttidsvistelse för unga (LSS)/rutin%20misstanke%20om%20st%C3%B6ld%20av%20privata%20medel(4).pdf"
source_url: "https://botwebb.botkyrka.se/download/18.784fb29818f3782be806721a/1765790135363/rutin%20misstanke%20om%20st%C3%B6ld%20av%20privata%20medel(4).pdf"
---

Vård- och omsorgsförvaltningen
Dokumentet är beslutat av: Verksamhetschef för LSS-gruppbostad
Dokumentet beslutades den: 2024-05-15

---

Dokumentet uppdaterat: 2025-12-15
Dokumentet ersätter: Stöld av brukares privata medel
Dokumentansvarig är: Verksamhetsutvecklare för LSS-gruppbostad

1/2
# RUTIN
Vid misstanke om stöld av den enskildes
privata medel
## Inledning
Var och en som fullgör uppgifter inom vård- och omsorgsförvaltningen ska,
enligt 14 kap. § 2 SoL och 24 a § LSS, medverka till att verksamheten och
insatser som utförs är av god kvalitet. Inom vård- och omsorgsförvaltningen
är det förbjudet för medarbetare att använda sig av, eller på annat sätt ta för
sig av, den enskildes privata medel.
Rutinen tydliggör hur medarbetarna ska agera om det finns misstanke om att
den enskilde har utsatts för stöld av privata medel.
Definition av privata medel
Med privata medel avses den enskildes tillgångar som exempelvis kontanter
eller betalkort som hanteras av medarbetare.
## Roller och ansvar
Rutinen gäller för samtliga medarbetare inom vård- och
omsorgsförvaltningen som får kännedom om, eller fattar misstanke om, att
den enskilde har blivit bestulen på sina privata medel.
## Område
Denna rutin gäller vid arbete där medarbetare fattar misstanke om stöld
## Utförande
Vid misstanke om stöld, gäller följande tillvägagångssätt:
Den medarbetare som upptäcker att det saknas pengar från de privata
medlen ska:
1. Försäkra dig om att du underrättar ansvarig enhetschef, via telefon
eller mail.
2. Registrera det inträffade i Life Care, avvikelseportal.
3. Dokumentera händelsen i den enskildes sociala journal och att en
rapport har upprättats. Ange rapportens nummer från Life Care i
anteckningen.

2/2
Enhetschefen ska:
1. Utreda inkommen avvikelserapport i enlighet med bestämmelserna
om Lex Sarah. Viktigt att kontrollera att det verkligen saknas pengar,
det vill säga utreder så att det inte beror på felräkning eller liknande.

2. Informera den enskilde, och eventuellt närstående (inhämta
samtycke) att rapporten är gjord och dokumentera det i Life Care.

3. Om utredningen leder till att händelsen bedöms som brottslig så
måste den enskilde samtycka till att händelsen ska polisanmälas.

4. Om en polisanmälan blir aktuell ska den göras av enhetschef i
samråd med verksamhetschef.

5. Om en stöld har begåtts av en medarbetare ansvarar enhetschefen för
att starta en utredning om arbetsrättsliga åtgärder och en kontakt tas
med HR.