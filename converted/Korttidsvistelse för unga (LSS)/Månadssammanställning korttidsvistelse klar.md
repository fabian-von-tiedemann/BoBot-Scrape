---
title: "Månadssammanställning korttidsvistelse klar"
source_file: "Korttidsvistelse för unga (LSS)/M%C3%A5nadssammanst%C3%A4llning%20korttidsvistelse%20klar.pdf"
source_url: "https://botwebb.botkyrka.se/download/18.15b995031864a62e3d623fc2/1677063076421/M%C3%A5nadssammanst%C3%A4llning%20korttidsvistelse%20klar.pdf"
---

Vård- och omsorgsförvaltningen
Dokumentet är beslutat av: verksamhetsutvecklare, övrig OF.
Dokumentet beslutades den: 2023-02-22

---

Dokumentet gäller tillsvidare
Dokumentansvarig är: verksamhetsutvecklare, övrig OF.

1/4
# RUTIN
Månadssammanställning i social
## Dokumentation
## Inledning
Denna månadssammanställning är framtagen som ett hjälpmedel till
medarbetare vid social dokumentation.
## Roller och ansvar
Samtliga medarbetare är ansvariga för att följa denna rutin.
## Område
Social dokumentation.
## Utförande
Månadssammanställningen skall journalföras i den enskildes sociala journal
minst 1 gång per månad om det inte finns andra journalanteckningar.
I slutet på varje månad görs en stickkontroll i social journal av
verksamhetens administratör.
Administratören väljer ut 10 stycken brukarjournaler. Om det skulle saknas
journalanteckningar skall ansvarig stödperson informeras om detta.
Denna sammanställning innehåller ett antal rubriker och förslag på
journalformuleringar.
Mallen
Använd nedan mall när du skriver en månadssammanställning i social
journal.
Månadssammanställning
Enhet:

Enhetschef:

2/4

Rubrik 1: Beskriv antal tillfällen brukaren har varit på verksamheten.
Brukare (X) har besökt korttidsvistelse (antal gånger) denna
månad.
Rubrik 2: Beskriv vilka aktiviteter/insatser som utförts enligt
genomförandeplan.
X har gjort följande aktiviteter under hens vistelse.
Rubrik 3: Beskriv hur brukarens delaktighet och upplevelser har sett ut
under vistelsen/aktiviteten utifrån den enskildes genomförandeplan.
Ex. X har vid matlagningen skurit gurka och tomat.
Rubrik 4: Beskriv huruvida målet utifrån den enskildes
genomförandeplan har uppnåtts eller ej och på vilket sätt.
Rubrik 5: Beskriv eventuella orsaker till att målen i
genomförandeplanen ej har uppnåtts (ex. brukarens dagsform).
X har som mål att baka kladdkaka, men under vistelsen ville X
ej baka. X valde istället att…
Rubrik 6: Beskriv (om möjligt) hur den enskilde har upplevt sin vistelse
på verksamheten (exempelvis genom verksamhetens trivsel-enkät).
Under vistelsen lämnade undertecknad medarbetare
trivselenkäten till X som vi gick igenom tillsammans.
Rubrik 7: Beskriv vad (den enskildes egna beskrivning) som
framkommit i trivselenkäten, var konkret.
X är nöjd med sin vistelse. X berättar att hen tycker det var kul
att laga tacos till fredagsmyset.
Rubrik 8 a: Beskriv om en eventuell återkoppling har skett i samråd
med anhöriga, ex genom brev eller sms enligt rutin ”Hemgång”.
Beskriv även information av vikt:
Undertecknad medarbetare har kommunicerat vistelsen till X:s
anhörig (för- och efternamn). Påminde även om att ta med
badkläder inför nästa vistelse när X ska bada i Fittja badet.

3/4
Rubrik 8 b: Beskriv om kontakt/uppföljning har ägt rum med övriga
professioner, ex. handläggare, habilitering, daglig verksamhet.
Beskriv vad som har framkommit och vad som har beslutats (händelser
av vikt).
Idag har vi träffat (för- och efternamn) på habiliteringen. X
har fått nya hjälpmedel för kommunikation/förflyttning/etc.
Habiliteringen kommer besöka verksamheten den 24 januari
2022 för en genomgång av hjälpmedlet.
Rubrik 9: Beskriv även eventuella synpunkter, klagomål eller önskemål
som inkommit från anhöriga (ex. genom minienkät).
Undertecknad medarbetare tog emot ett samtal från X:s
anhörig som uttryckte att X uppfattades som glad och nöjd
med helgens vistelse.
Eller:
I minienkäten som anhörig svarade på framkom det
att…………………………………………

Rubrik 10: Beskriv om något ”nytt” behov har uppstått utifrån den
enskildes genomförandeplan och uppdatera detta i
genomförandeplanen.
X vill numera duscha håret självständigt. X önskar endast stöd
med att tvätta kroppen.
Om en brukare inte har varit på korttidsvistelse

Rubrik 11: Beskriv antal tillfällen den enskilde är beviljad enligt beslut.
X har fått ett beslut om korttidsvistelse (antal dygn per månad)
men har ej besökt verksamheten.
Rubrik 12: Beskriv orsaken till att den enskilde ej besökt
verksamheten.
X har varit sjuk. X har varit bortrest. X har ej velat besöka
verksamheten.
Rubrik 13: Beskriv vilka åtgärder verksamheten har vidtagit.

4/4
Undertecknad administratör har enligt rutin ringt anhöriga
för att boka in tid, men pga sjukdom i familjen har vistelsen
uteblivit denna månad.
Rubrik 14: Beskriv åtgärder som vidtagits om en brukare inte kommer
till verksamheten över 3 månader.
Undertecknad administratör har tagit kontakt med ansvarig
handläggare (för och efternamn) och informerat att X inte har
besökt verksamheten på över 3 månader.
I samma anteckning skall det framgå att man har tagit kontakt med anhöriga
och övriga åtgärder som vidtagits (motivationsarbetet).