---
title: "Basala hygienrutiner"
source_file: "Korttidsvistelse för unga (LSS)/Basala%20hygienrutiner.pdf"
source_url: "https://botwebb.botkyrka.se/download/18.2fea89d61869c6ad62723fb4/1678462080105/Basala%20hygienrutiner.pdf"
---

Vård- och omsorgsförvaltningen
Dokumentet är beslutat av: Enhetschef Botkyrka Korttidsvistelse LSS
Dokumentet beslutades den: 2023-03-03

---

Dokumentet gäller tills vidare
Dokumentansvarig är: Enhetschef Botkyrka Korttidsvistelse LSS

1/3
# RUTIN
Basala hygienrutiner

## Inledning
Denna rutin följer SOFS 2015:10 Basal hygien i vård och omsorg,
Vårdhygien Stockholms läns ”Basala hygienrutiner i vård och omsorg”.
Basal hygien omfattar handhygien och användning av arbetskläder,
skyddshandskar och skyddskläder - åtgärder som ska tillämpas i den direkta
vården och omsorgen för att förebygga vårdrelaterade infektioner.
## Roller och ansvar
Enhetschef - ansvarar för att rutinen är känd, väl implementerad och följs av
medarbetare.
Enhetschef ansvarar för att alla månadsanställda genomgår obligatorisk e-
utbildning i basala hygienrutiner på https://vardgivarguiden.se/e-utbildning
Medarbetare i tjänst ansvarar för att följa och arbeta enligt rutin
## Område
Basala hygienrutiner
## Utförande
Vid arbetsmoment i vård- och omsorgsmiljö som innebär fysisk kontakt
med en brukare, ytor eller föremål ska alltid basala hygienrutiner tillämpas i
situationer där det finns risk för överföring av smitta.
Syfte med basala hygienrutiner
Syftet med basala hygienrutiner är att förhindra smitta från brukare till
medarbetare och från medarbetare till brukare (direkt kontaktsmitta), mellan
brukare, via medarbetares händer och kläder eller via ytor och föremål
(indirekt kontaktsmitta).

2/3
Förutsättningar för att förhindra smitta

•
Hel oskadad hud på händer och underarmar.
•
Naglar är korta och fria från lack och konstgjorda material.

•
Underarmar och händer hålls fria från armbandsur, smycken,
bandage, förband, stödskenor eller motsvarande.
•
Arbetskläder har korta ärmar och slutar ovanför armbågen. 2/3
•
Örhängen, andra smycken och övriga föremål inte hänger ner i
arbetsfältet.
•
Hår, skägg eller huvudduk fästs upp så att det inte riskerar att
komma i kontakt med brukare, ytor eller föremål.
•
Händer smörjs in med handkräm på raster för att förebygga torr hud
Detta ingår i basala hygienrutiner

- Arbetskläder
- Handdesinfektion
•
Handtvätt
•
Handskar
•
Skyddskläder
•
Stänkskydd
•
Andningsskydd

Arbetskläder
•
Ska i arbete nära brukaren bestå av byxor och överdel.
•
Ska bytas dagligen och då de blivit våta eller synligt förorenade.
•
Ska endast bäras i arbetet. Om arbetet bedrivs på flera platser, får
arbetskläder även bäras vid färd mellan dessa platser.
•
Ska förvaras åtskilda från privata kläder och smutsiga arbetskläder.
•
Ska tvättas i minst 60°C efter varje arbetspass.

Handdesinfektion
•
Använd handsprit direkt före och efter varje vård- och
omsorgsmoment och före och efter handskanvändning.
•
Tag rikligt med handdesinfektion, och fördela överallt på
händerna, i handflatorna, på handryggarna och fingertopparna,
runt alla fingrar, tumgrepp och ca 15 cm upp på underarmarna.
•
Gnid in handdesinfektionsmedlet tills det har dunstat och huden
känns torr, full effekt har då uppnåtts

3/3
Handtvätt
•
Tvätta händerna med flytande tvål och vatten om du har varit i
kontakt med brukare med kräkning eller diarré eller om händerna är,
eller kan antas vara smutsiga.
•
Torka ordentligt torrt med pappershandduk eller torkpapper.
•
Desinfektera händerna direkt efter handtvätt.

Handskar
•
Använd handskar vid kontakt med, eller vid risk för kontakt med,
kroppsvätskor samt vid desinfektion av ytor.
•
Ska vara för engångsbruk och avsedda för ändamålet. Kasta direkt
efter användning.
•
Byt handskar mellan olika vård- och omsorgsmoment.

Skyddskläder
•
Använd engångsplastförkläde eller engångsskyddsrock vid vård- och
omsorgsmoment där det finns risk för att arbetskläderna kan
förorenas exempelvis vid kontakt med en brukare, dennes
kroppsvätskor eller annat biologiskt material (till exempel hud och
hudfragment) eller vid kontakt med ytor eller föremål.
•
Kasta skyddskläder direkt efter användning.
•
Byt skyddskläder mellan olika vård- och omsorgsmoment.

Stänkskydd
•
Använd heltäckande visir, munskydd klass IIR med visir alternativt
munskydd klass IIR med skyddsglasögon vid arbete som medför risk
för stänk mot ansiktet.