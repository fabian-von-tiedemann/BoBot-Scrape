---
title: "Uppföljning av insatser och brukarundersökning"
source_file: "Korttidsvistelse för unga (LSS)/Uppf%C3%B6ljning%20av%20insatser%20och%20brukarunders%C3%B6kning.pdf"
source_url: "https://botwebb.botkyrka.se/download/18.2785bf441869c53cc93140e6/1678105287364/Uppf%C3%B6ljning%20av%20insatser%20och%20brukarunders%C3%B6kning.pdf"
---

Vård- och omsorgsförvaltningen

1/2
# RUTIN
Uppföljning av insatser och brukarundersökningen
## Inledning
Vi har ett behov av att ha en kontinuerlig uppföljning av vårt uppdrag och
hur det upplevs av brukare och närstående. Till vår hjälp har vi tre verktyg:
1) hemgångssamtal, 2) brukarundersökning och 3) terminssamtal. Den här
rutinen syftar till att klargöra hur det arbetet ska utföras.
## Roller och ansvar
Medarbetare på Korttidsvistelse LSS ansvarar för att utföra hemgångssamtal
samt terminssamtal med närstående/företrädare och brukare enligt rutin.
Enhetschef ansvarar för att följa upp resultatet av brukarundersökningen.
## Område
Uppföljning av insats
## Utförande

Hemgångssamtal:
Närstående ska inom 24 timmar från det att brukaren har åkt hem efter sin
vistelse få information från oss genom ett hemgångssamtal om hur den
senaste vistelsen har varit och om det är något särskilt vi vill förmedla.
Syftet med detta är att de som nyttjar vår tjänst ska ha aktuell information
om hur vi upplever att verksamheten fungerar för den som brukar den.
Hemgångssamtalet kan utföras i samband med hämtning vid korttids om det
är möjligt eller via telefon/sms alternativt genom kontaktbok. Det ska
dokumenteras på enheten att samtalet är utfört och av vem som utfört det.

Terminssamtal:
Stödpersonen till brukaren har ett ansvar att två gånger per år bjuda in
brukare/närstående för att tillsammans gå igenom hur vi har strukturerat
deras stöd samt inhämta information om hur de upplever det stöd vi
erbjuder. För oss i verksamheten är det obligatoriskt att bjuda in till dessa
möten men det är frivilligt för den vi bjuder in. Det är av yttersta vikt att det
är rätt intressenter som inbjuds till mötet och man måste vara observant till
att det inte alltid är föräldern som har ansvar för den enskildes
rättighetsbevakande. Detta gäller oftast vuxna i vår verksamhet men kan
även gälla barn. Det är en information som vi ska ha tillgänglig och tydlig
hos oss. Samtalet ska genomföras utifrån den samtalsmall som är framtagen
och det ska dokumenteras och sedan skickas till administratör samt
dokumenteras i LifeCare att terminssamtal har utförts med hänvisning till
brukarpärm. Alla som deltar på mötet ska informeras om att vi

Dokumentet är beslutat av: Enhetschef Korttidsboende LSS
Dokumentet beslutades den: 2023-02-20
Dokumentet gäller till den: Tills vidare
Dokumentansvarig är: Enhetschef Korttidsboende LSS

2/2
dokumenterar och använder innehållet för att främja vår kvalitetsutveckling.
Frågorna ska sändas till närstående i samband med att vi bokar mötet för att
dessa ska kunna förbereda sig. Det är också av yttersta vikt att de
medarbetare som håller i samtalet är trygga i syftet med samtalet och de
frågor som vi ställer för att kunna stödja den vi pratar med. Det är respektive
brukares stödperson som ansvarar för att boka mötet och själva eller med
stöd av utsedda personer genomföra samtalet samt sätta in anteckningar
efteråt i brukarpärm. Renskrivna minnesanteckningar skickas även via mail
till anhöriga som deltagit på mötet.

Brukarundersökningen:
Vi arbetar hela året med de resultat vi fått vid den senaste
brukarundersökningen. Enhetschef ansvarar för att vid varje möte ta upp de
frågor vi valt att arbeta vidare med och att vi följer den handlingsplan som
finns upprättad.