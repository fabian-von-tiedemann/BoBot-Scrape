---
title: "Lex Maja"
source_file: "Korttidsvistelse för unga (LSS)/Lex%20Maja.pdf"
source_url: "https://botwebb.botkyrka.se/download/18.117e7a8e1900c4840093ee5f/1750678907993/Lex%20Maja.pdf"
---

Vård- och omsorgsförvaltningen
Dokumentet är beslutat av: Verksamhetschef
Dokumentet beslutades den: 2024-06-24

---

Dokumentet gäller tillsvidare
Dokumentet uppdaterat: 2025-06-23
Dokumentansvarig är: Verksamhetsutvecklare övrig omsorgsförvaltning

1/2
# RUTIN
Lex Maja
## Inledning
Eftersom den enskilde kan vara djurägare finns en risk att omsorgspersonal
stöter på djur som missköts. Lex Maja är en lag som tillåter att bryta
sekretess för att underlätta anmälan när man upptäcker att djur far illa, men
det finns ingen skyldighet att anmäla.
Syftet med denna rutin är att informera om hur man ska hantera situationer
där man anser att djur far illa. Rutinen följer Socialstyrelsens riktlinjer och
regler för  Lex Maja.
## Roller och ansvar
➢ Omsorgspersonal ansvarar för att informera enhetschef om oro för
djur

➢ Enhetschef är ansvarig i beslutsfattandet kring en eventuell anmälan
samt att informera verksamhetschef

➢ Verksamhetschef ansvarar för att stötta enhetschef
## Område
Hantera misstanke av husdjur som far illa.
## Utförande
Vid oro för ett husdjur
1. Lyft din oro med enhetschef
2. Lyft situationen i personalgruppen på ett verksamhetsmöte.
3. Beslut om anmälan tas gemensamt med enhetschef

Anmälan får bara göras om problemet inte kan lösas tillsammans med
djurhållaren och om medarbetare bedömer att bristen inte kan åtgärdas i
samråd med den som håller djuret.
När görs anmälan
Anmälan görs när medarbetare bedömer att djurhållaren inte är villig eller
förmår att vidta tillräckliga åtgärder. Anmälan kan också göras om ett djur

2/2
tydligt utsätts för vanvård, misshandel, visar symtom på sjukdom, eller är
allvarligt skadat.
Anmälan är också aktuell om djuret inte mår bra enligt allmän uppfattning,
nyligen har utsatts för våld, eller har övergivits och lämnats utan tillsyn
under en längre tid.
I akuta situationer kan det vara nödvändigt att anmäla direkt utan att
diskutera med djurhållaren.
Sekretessbrytande bestämmelser
Lex Maja tillåter att vissa sekretessbelagda uppgifter bryts i en anmälan,
men endast de uppgifter som är nödvändiga för att länsstyrelsen eller
polisen ska kunna ingripa. Informationen ska endast handla om djuret och
var djuret finns, inte om den enskildes hälsotillstånd eller andra personliga
förhållanden.
Vart görs anmälan
Anmälan får görs i första hand till länsstyrelsen. Om situationen är akut kan
polisen kontaktas.
På sidan Anmäl bristande djurhållning finns kontaktuppgifter och
information om vilka uppgifter som behövs för anmälan.