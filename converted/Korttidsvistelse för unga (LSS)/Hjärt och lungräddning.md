---
title: "Hjärt och lungräddning"
source_file: "Korttidsvistelse för unga (LSS)/Hj%C3%A4rt%20och%20lungr%C3%A4ddning.pdf"
source_url: "https://botwebb.botkyrka.se/download/18.2785bf441869c53cc9314355/1678107918882/Hj%C3%A4rt%20och%20lungr%C3%A4ddning.pdf"
---

Vård- och omsorgsförvaltningen
Dokumentet är beslutat av: Enhetschef för Korttidsvistelse LSS
Dokumentet beslutades den: 2023-03-03

---

Dokumentet gäller tills vidare
Dokumentansvarig är: Enhetschef för Korttidsvistelse LSS

1/2

# HJÄRT OCH LUNGRÄDDNING

## Inledning
Hjärt- och lungräddning (HLR) är en akut åtgärd vid plötsligt hjärtstopp
eller andningsstopp. Verksamheten har rutin som säkerställer adekvata
åtgärder i samband med hjärtstopp eller andningsstopp.
## Roller och ansvar
Enhetschef ansvarar för att samtliga medarbetare har kännedom om rutinen
och har fått utbildning i HLR.
Utsedd HLR representant ansvarar för att hålla sig uppdaterad i ämnet samt
utbilda medarbetarna regelbundet. HLR ansvarig måste även vara medlem i
samarbetsrummet HLR vof och följa allt som uppdateras där.
Samtliga medarbetare ansvarar för att följa rutinen.
## Område
Hjärt- och lungräddning.
## Utförande
Verksamheten följer riktlinjer för hjärt- och lungräddning.
Utsedd medarbetare bokar in utbildning med HLR dockor vart 3:e år.
På kontoret finns en pärm innehållande allt material avseende HLR. Denna
pärm uppdateras regelbundet av ansvarig representant för HLR.
Åtgärder vid HLR för vuxna:
1. Kontrollera medvetandet
2. Kontrollera andningen
3. Vid normal andning – lägg person i stabilt sidoläge
4. Vid onormal andning – larma 112 och förberedd HLR
5. Påbörja hjärt- och lungräddning, varva 30 kompressioner och två
inblåsningar tills personen andas normalt och räddningspersonal tar
över.

2/2
Så här gör du barn-HLR
1. Kontroll av medvetande
Skaka försiktigt i barnets axlar.
Går barnet inte att väcka, då är det medvetslöst. Ropa på hjälp om det finns
någon i närheten.
2. Kontroll av andning
Öppna luftvägen genom att lägga en hand på pannan och två fingrar under
hakspetsen. Håll på det hårda underkäksbenet.
Om huvudet på ett litet barn böjs bakåt stängs luftvägen, medan hos äldre
barn/tonåringar ska huvudet böjas bakåt för att skapa öppen luftväg.
Kontrollera om barnet andas normalt. Se om bröstkorgen höjer sig, lyssna
efter normala andningsljud, känn om du känner någon luftström mot din
kind.
3. Ge inblåsningar
Om barnet är medvetslöst med ingen eller onormal andning, eller om du är
osäker på om andningen är normal, ska du direkt ge 5 inblåsningar.
-Öppna luftvägen
-Knip om näsan för att inte luft ska läcka ut
-Blås in försiktigt tills bröstkorgen höjer sig
-Blås 5 gånger
4. Larma 112
Om möjligt uppmana någon annan att larma 112, så att du kan starta HLR.
Finns ingen annan i närheten måste du larma själv. Om ingen telefon finns i
närheten ska HLR utföras i 1 minut före larm till 112. Sätt på
mobiltelefonens högtalarfunktion. Larmoperatören hjälper dig att göra HLR.
Starta med 15 bröstkompressioner följt av 2 inblåsningar.
5. Bröstkompressioner
Bröstbenet ska tryckas ner 1/3 av bröstkorgens höjd, kompressionsdjup 4-6
cm beroende på ålder.
Tryck med två fingrar på bröstbenets nedre halva. Släpp upp bröstkorgen
helt mellan varje kompression (barn 0-1 år).
Lägg din handlov på nedre halvan av bröstbenet. Tryck med rak arm och din
axel rakt ovanför bröstbenet. Släpp upp helt mellan varje kompression (barn
1-18 år).
6. Fortsätt med HLR 15:2
Fortsätt tills ambulanspersonal/räddningstjänst tar över, eller att barnet
börjar andas med normala andetag. Minimera avbrott i HLR.