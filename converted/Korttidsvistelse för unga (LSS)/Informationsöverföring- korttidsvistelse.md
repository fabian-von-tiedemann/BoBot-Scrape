---
title: "Informationsöverföring- korttidsvistelse"
source_file: "Korttidsvistelse för unga (LSS)/Informations%C3%B6verf%C3%B6ring-%20korttidsvistelse.pdf"
source_url: "https://botwebb.botkyrka.se/download/18.5b84ce6c1759772867fd597/1605616711011/Informations%C3%B6verf%C3%B6ring-%20korttidsvistelse.pdf"
---

# RUTIN

1 [2]

Dokumentet är beslutat av: Omsorgschef Ordinärt boende
Dokumentet beslutades den: 2020-10-05

---

Dokumentet gäller till den: 2025-10-05 (max 5 år)
Dokumentansvarig är: Verksamhetsutvecklare Övrig OF
Vård- och omsorgsförvaltningen
Informationsöverföring- Korttidsvistelse LSS

## Inledning
Information om en enskild individ får som regel inte lämnas ut till någon men
det finns tillfällen då det kan eller måste ske samt tillfällen då det efterfrågas.
Det ska finnas tydligt klargjort för personal inom Korttidsvistelse LSS vilka de
får kontakta och ge information till inom och utanför verksamheten. Exempel
på detta är anhöriga/närstående, gode män/förvaltare, vårdgivare, myndigheter,
föreningar/organisationer m.m.

Syftet med rutinen är att säkerställa att brukare får ett säkert omhändertagande
samt får god och säker vård.

## Roller och ansvar
Samtliga medarbetare inom Korttidsvistelse LSS som på något sätt hanterar
uppgifter om enskilda brukare.

## Område
Överföring av information om brukaren

## Utförande
Samtycke och delaktighet
För att den enskilde ska få den hjälp och det stöd som denne är berättigad till
så är en förutsättning att olika verksamhetsområden samverkar. Ett sätt för
samverkan är informationsöverföring. Brukarens samtycke och delaktighet är
grundläggande när det gäller informationsöverföring. Samtycke betyder att
brukaren frivilligt och tydligt uttryckt sin vilja efter att ha fått information och
därmed godtar åtgärder, registrering eller informationsöverföring som rör den
själv. Grundregeln är att det alltid är brukaren själv som lämnar samtycke. För
minderåriga är det vårdnadshavare som kan lämna samtycke om barnet inte har
tillräcklig mognad eller förmåga att förstå det som samtycket innebär.

Presumerat samtycke
Det finns tillfällen då brukaren inte har förmåga att fatta beslut eller förmedla
sitt samtycke. Vid sådana tillfällen ska ett presumerat samtycke finnas. Ett
presumerat samtycke innebär att den som ska utföra en åtgärd antar och

## BOTKYRKA KOMMUN
Vård- och omsorgsförvaltningen

2020-10-05
2 [2]

förutsätter att åtgärden stämmer överens med brukarens vilja även om ett
samtycke inte uttryckts.

Sekretess
Inom vård- och omsorgsförvaltningen föreligger sekretess för samtliga
uppgifter som rör brukarens personliga förhållanden.

Sekretess gäller därmed inte enbart mot parter utanför vård och
omsorgsförvaltningen utan även mellan verksamheter inom förvaltningen,
exempelvis mellan hemtjänst och handläggare. Det kallas för inre sekretess,
vilket innebär att en tjänsteman bara får ta del av uppgifter i den utsträckning
som behövs för att kunna utföra sina arbetsuppgifter.

Exempel på när inre sekretess gäller är när handläggare begär
journalanteckningar från utförare. Detta eftersom journalanteckningar inte per
automatik kan anses behövliga inom ramen för handläggarens arbetsuppgifter
och det då krävs ett samtycke för att ta del av uppgifter. Exempel på när inre
sekretess inte gäller är då handläggare behöver ta del av en brukares
genomförandeplan. Detta då genomförandeplanen behövs som ett led i
handläggarens uppföljning och denne behöver då uppgifterna för att kunna
utföra sina arbetsuppgifter.