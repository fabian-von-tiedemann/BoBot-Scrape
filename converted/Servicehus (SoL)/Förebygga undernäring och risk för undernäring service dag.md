---
title: "Förebygga undernäring och risk för undernäring service dag"
source_file: "Servicehus (SoL)/F%C3%B6rebygga%20undern%C3%A4ring%20och%20risk%20f%C3%B6r%20undern%C3%A4ring%20service%20dag.pdf"
source_url: "https://botwebb.botkyrka.se/download/18.2611a5f718b37beeed89c7/1697458538336/F%C3%B6rebygga%20undern%C3%A4ring%20och%20risk%20f%C3%B6r%20undern%C3%A4ring%20service%20dag.pdf"
---

Vård- och omsorgsförvaltningen
Dokumentet är beslutat av: Hemtjänstens Verksamhetschef]
Dokumentet beslutades den: [2023-10-16]

---

Dokumentet gäller tillsvidare
Dokumentet ersätter: [Måltider och nutrition inom Hemtjänsten]
Dokumentansvarig är: [verksamhetsutvecklare hemtjänst]

1/6
# RUTIN
Förebygga undernäring och risk för
undernäring – rutin Servicehus samt
Dagverksamheten
## Inledning
Denna rutin bygger på Socialstyrelsens föreskrift HSLF-FS 2022:49
och Socialstyrelsens kunskapsstöd ”Att förebygga och behandla
undernäring – kunskapsstöd i hälso- och sjukvård och socialtjänst”.
Mat och näring har stor betydelse för hälsa och livskvalitet vid hög
ålder. Kroppen behöver få i sig viktiga näringsämnen i rätt mängd för
att kunna motverka sjukdom, främja hälsan och möjliggöra för en god
livskvalitet.
## Område
Verksamhetschef – ansvarar för att rutin finns.
Enhetschef - ansvarar för att rutinen är känd, väl implementerad och
följs av medarbetare.
Medarbetare - ansvarar för att följa och arbeta enligt rutin och att
uppmärksamma enhetschef om det finns oklarheter eller svårigheter
att följa rutin.
Ombud för måltider, kost och livsmedelshygien – ansvarar för att
utföra sitt uppdrag i enlighet med uppdragsbeskrivning, genomföra
egenkontroller och att stötta medarbetare i arbete med nutrition.
## Utförande
Gott nutritionsomhändertagande bygger på tvärprofessionell
samverkan, där samtliga professioner i teamet bidrar med kunskap
utifrån respektive yrkesperspektiv. Det betyder att både
Sjuksköterskan samt Dietisten kan rådfrågas.
God nutritionsvård innebär:
•
Att skapa bästa möjliga förutsättningar att tillgodose boendens
energi- och näringsbehov.
•
Att erbjuda näringstillförsel som är anpassad till den boendes
sjukdomstillstånd, funktionsgrad och behov.
•
Att minska risken för undernäring och ofrivillig viktnedgång.

2/6
•
Att se till att den boende får den hjälp och det stöd som
behövs för att äta eller på annat sätt täcka sitt energi- och
näringsbehov.
•
Att förebygga aptitlöshet.
Risker förknippade med undernäring
Undernäring minskar livskvaliteten och kan leda till oönskade effekter
såsom minskad muskelmassa, ökad sårbarhet mot infektioner,
fördröjd sårläkning, förändrade kognitiva funktioner, nedstämdhet,
förvirringstillstånd, nedsatt funktion av lungor och hjärta och
försämrade tarmfunktioner. Det är svårt och tidskrävande att
återställa näringsbalansen hos en person med undernäring, varför
det förebyggande arbetet är viktigt
Undernäring är allvarligt och kan i verksamheter klassas som en
vårdskada eller ett missförhållande enligt Lex Sara om verksamheten
inte satt in passande åtgärder för att upptäcka och behandla
undernäringen. Vårdskada kan också uppstå som en följd av
undernäring då den ökar risken för fall, trycksår och ohälsa i munnen.
Hur risker för undernäring ska upptäckas –
förebyggande arbetssätt
Risk ska upptäckas genom att använda ett förebyggande arbetssätt.
I det ingår screenings- och bedömningsverktyg, regelbundna
egenkontroller, daglig kontakt och bedömning av brukarens mående
och beteende.

Screenings- och bedömningsverktyg samt egenkontroller
Det förebyggande arbetet omfattar följande bedömningar och
undersökningar:
- Nutritionsbedömning med MNA (Minimal Nutritional
Assessment) vid boendegenomgång (2 ggr/år) samt vid inflytt
och ev förändring
- Munhälsobedömning med ROAG (Revised Oral Assessment
Guide) vid boendegenomgång samt vid
tandläkare/tandhygienistbesök (1 ggr/år)
- Viktmätning (1 ggr/mån)
- Måltidsobservation (2 ggr/år)
Dagliga observationer och bedömningar
•
Svårigheter att tugga och svälja
•
Ohälsa i munnen, smärta i munnen.
•
Viktnedgång.

3/6
•
Tackar nej till måltider/äter mindre portioner/äter
ensidigare/lämnar kvar mat på tallriken.
•
Klockor, armband, ringa och kläder sitter löst/lösare än vanligt.
•
Boende berättar att de inte har matlust, att maten inte smakar,
att de inte vill äta.
Verktyg för måltidsplanering (FAMM)
FAMM är ett verktyg och modell för måltidsplanering som kan
användas som en utgångspunkt för att identifiera vilka delar av
måltiden som behöver stärkas. De olika delarna är:
•
Rum (platsen där måltiden intas)
•
Möte (de människor som möts under måltiden)
•
Produkt (den mat och dryck som intas)
•
Styrsystem (logistiken runt måltiden lagar och förordningar,
ekonomi, menyplanering mm)
•
Atmosfär (aspekten kopplad till gästupplevelser d.v.s.
effekten av de övriga fyra delarna).

FAMM handlar om att ställa frågor till brukaren om hur denne vill ha
det under måltiderna och sedan se över de fem aspekterna. Det
handlar om att göra matsalen/måltidsplatsen så behaglig och
lockande som möjligt (rum), fråga den boende vem denne vill äta
tillsammans med, vad man samtalar om till maten, att
omsorgspersonal fokuserar på den boende och inte använder privata
mobiler (möte), vilken mat, meny och hur den serveras, dukning,
uppläggning, presentation av måltiden (produkt), hur logistiken ser ut,
hur kan måltiderna serveras (styrsystem) och hur den totala
måltidsupplevelsen blir för den boende (atmosfär).
Övriga förebyggande/behandlande åtgärder vid undernäring och risk
för undernäring - aptitstimulerande och ät stödjande åtgärder
Åtgärder ska individanpassas och kan bestå av:
•
Energi- och/eller proteinberikning av mat, dryck eller
mellanmål och tillskott med näringsdryck/kosttillägg
•
Fler måltider och eventuellt mindre portionsstorlekar
•
Konsistensanpassning av mat och/eller dryck
•
Sittställning: anpassa sittställning
•
Öka mängd fysisk aktivitet (stillasittande kan göra att aptiten
uteblir)
•
Assistans för att äta med matning, stöttning, verbal guidning
eller hjälp att skära/dela mat.
•
Handledning om ätstödjande åtgärder vid svälj- och
ätproblematik (dysfagi)
•
Dietist- och logopedkonsultation

4/6
Vem gör vad vid undernäring och risk för undernäring?
Här beskrivs ansvarsfördelningen mellan de olika professionerna på
vård- och omsorgsboende.
Sjuksköterska
Ansvarar för att en nutritionsutredning och bedömning görs, att
aktuella åtgärder sätts in och att andra vårdprofessioner kopplas in
vid behov, samt följer upp.
Arbetsterapeut och sjukgymnast/fysioterapeut
Bedömer den boendes förmåga att äta självständigt samt vid behov
erbjuda ät stödjande hjälpmedel och justerad sittställning.
Omsorgspersonal
Vid undernäring eller risk för undernäring ansvarar omsorgspersonal
för att:
•
Skicka vårdbegäran: Uppmärksamma risk för undernäring
genom att meddela sjuksköterska om något av följande tre
riskfaktorer inträffar:
- Oavsiktlig viktförlust, tecken på negativ energibalans.
- Ätsvårigheter, till exempel aptitlöshet eller tugg- och
sväljproblem.
- Undervikt, det vill säga body mass index (BMI) är
mindre än 22 kg/m2 (för patienter 70 år och äldre).
•
Följa HSL-uppdrag om nutrition gäller främst Servicehus,
viktkontroll och andra ordinerade aptitstimulerande och
ätstödjande åtgärder, återkoppla till legitimerad hälso- och
sjukvårdspersonal om något är oklart med uppdraget samt
rapportera vårdavvikelser om ordination inte kan följas.
Åtgärderna ska dokumenteras.

Alltid arbeta förebyggande genom att:

•
Arbeta med ätstödjande och aptitstimulerande åtgärder
(se Åtgärder - Omsorgens handböcker (vaxjo.se)
•
Fylla i blankett MNA (Minimal Nutritional Assessment)
norton_mna_dfri_roag-riskbedömning_version-3.pdf
(senioralert.se) inför boendegenomgång samt uppgifter för
PPM om nattfasta och måltidsobservationer.
•
Att genomföra de utbildningar som är aktuella inom
området.
•
Palliation: känna till hur näring- och vätskebehov ändrar sig
under tidig och sen palliativ fas samt kunna förklara detta för

5/6
närstående och boende.

Bra Information:

6/6