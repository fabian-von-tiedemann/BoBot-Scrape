---
title: "Rutin delegering "
source_file: "Servicehus (SoL)/Rutin%20delegering%20.pdf"
source_url: "https://botwebb.botkyrka.se/download/18.6601f75318e19982b6f38207/1710767439527/Rutin%20delegering%20.pdf"
---

Vård- och omsorgsförvaltningen
Dokumentet är beslutat av: verksamhetschef Ramona Grapenhielm
Dokumentet beslutades den: 2024-03-18

---

Dokumentet gäller tillsvidare.
Dokumentet ersätter: Medicindelegering
Dokumentansvarig är: verksamhetsutvecklare Elisabet Hedin Ribeiro

1/7
# RUTIN DELEGERING
Delegering av hälso- och sjukvårds-
uppgifter - rutin
## Inledning
Enligt Hälso- och sjukvårdslagen HSL (2017:30) får iordningställande,
administrering och överlämnande av läkemedel endast delegeras om det är
förenligt med god och säker vård. Rutinen följer HSL (2017:30),
Patientsäkerhetslagen PSL (2010:65), Patientsäkerhetsförordningen
(2010:1369), SOSFS 1997:14 ”Delegering av arbetsuppgifter inom hälso-
och sjukvård och tandvård” samt Botkyrka kommuns ”MAS riktlinjer 21-
01-01”.
## Roller och ansvar
Ansvarsfördelning gäller enligt HSL (2017:30) och SOSFS 1997:14.
Verksamhetschef - ansvarar för att rutin finns.
Enhetschef – ansvarar för att rutin är känd av medarbetare på enheten.
Medicinskt ansvarig sjuksköterska (MAS) -ansvarar för att delegering på
enheten är förenligt med krav på god patientsäkerhet.
Medarbetare – ansvarar för att följa rutin.
## Område
Inom Botkyrka kommuns vård- och omsorgsboende, gruppbostäder och
LSS-bostäder, dagverksamhet samt servichus, delegeras vissa hälso- och
sjukvårdsuppgifter av legitimerad personal till omsorgspersonal.
Utförande delegering
Tid från nyanställning till genomförd delegering uppskattas till fyra veckor.
För nyanställda som är väl insatta i arbetet, är ansvarstagande och har god
kännedom om de boende kan tidsperioden förkortas. För nyanställda med
annan inlärningskurva kan introduktionstiden behöva förlängas. Enhetschef
justerar tidsåtgång utifrån den nyanställdes förutsättningar.

Till denna rutin hör en bilaga ”Checklista inför delegering av hälso- och
sjukvårdsuppgifter”.
Första veckan
Enhetschef ansvarar för att:

Dokumentet är beslutat av: verksamhetschef Ramona Grapenhielm
Dokumentet beslutades den: 2024-03-18
Dokumentet gäller tills vidare.
Dokumentet ersätter: Medicindelegering
Dokumentansvarig är: verksamhetsutvecklare Elisabet Hedin Ribeiro

2/7
- Den nyanställde har korrekt inloggning till dator och
verksamhetssystem.
- Utse fadder som går bredvid den nyanställde de/t första
passet/passen samt fyller i och ansvarar för checklista.
- Se till att introduktionspass med bredvidgång (8-10 egna pass) bokas
in.
- Se till att preliminärt tillfälle för delegering bokas in, för- och
efternamn på nyanställd skickas till sjuksköterska.
- Administratör informerar nyanställd om att instuderingsmaterial,
webbkurser och kunskapstest finns på Botweb och material ska läsas
och läras in inom tre veckor. De nyanställda som behöver ta del av
materialet i fysisk form ges möjlighet att skriva ut
instuderingsmaterial.
Andra veckan
Efter bredvidgång återkopplar fadder till enhetschef. Om introduktions
fungerat bra behålls inbokat delegeringstillfälle. Om nyanställd behöver fler
introduktionspass bokar administratör om det preliminära delegerings-
tillfället till senare datum.
Tredje veckan
Den nyanställde ansvarar för att:
- Vara väl förberedd till delegeringstillfället: ha läst och lärt sig
instuderingsmaterialet, genomfört webbkurserna,
och gjort kunskapstestet.
- Ta med och visa upp kursbevis på genomförd webbutbildning till
delegerande sjuksköterska och lämna en kopia av kursbeviset till
enhetschef.
- Tillsammans med delegerande sjuksköterska signera
delegeringsbeslutet vid delegeringstillfällets slut.

Delegerande SSK, SJG/FT eller AT ansvarar för att:
- Anpassa delegeringstillfället efter den nyanställdes tidigare
erfarenheter och kunskaper.
- Försäkra sig om att den nyanställde har tillräckliga kunskaper och
erfarenhet för att kunna ta emot delegering.
- Under delegeringstillfället instruera och handleda den nyanställde i
de teoretiska och praktiska kunskaper som behövs för uppdraget.
- Gå igenom aktuella rutiner, riktlinjer, lagar och författningar,
hälsoplan/ordination och HSL-uppdrag.

Dokumentet är beslutat av: verksamhetschef Ramona Grapenhielm
Dokumentet beslutades den: 2024-03-18
Dokumentet gäller tills vidare.
Dokumentet ersätter: Medicindelegering
Dokumentansvarig är: verksamhetsutvecklare Elisabet Hedin Ribeiro

3/7
- Tillsammans med den nyanställda signera delegeringsbeslutet
signeras digitalt vid delegeringstillfällets slut.
- Dokumenteras delegeringsbeslutet i verksamhetssystem.

Olika typer av delegeringar: grunddelegering och
utökad delegering
Nyanställd omsorgspersonal börjar med grunddelegering. Om behov finns
på enheten kan omsorgspersonal efter grunddelegering bli aktuell för utökad
delegering.
Grunddelegering
Grunddelegering omfattar ansvar för och utförande av administrering av
läkemedel från fördelad dosett, dispenserad dospåse, flytande läkemedel och
administrering av ögon-, öron- och näsdroppar.
Utökad delegering
Utökad delegering omfattar administrering av insulin och annan
blodsockerreglerande subkutan injektion, på/avkoppling av enteral nutrition
och gastrostomiskötsel samt tränings/behandlingsprogram. Andra uppgifter
kan också förekomma om behov finns. Utökad delegering är i princip alltid
personbunden.

Vid utökad delegering måste omsorgspersonal gå igneom och lära sig utökat
instuderingsmaterial och genomföra kunskapstest. För delegering av
administrering av insulin och annan blodsockerreglerande subkutan
injektion ska del två av ”Arbeta säkert med läkemedel” med medföljande
kunskapstest göras och kursbevis visas upp. Vid andra arbetsuppgifter kan
instruktioner och kunskapstest från Vårdhandboken vara obligatoriska.

Efter kunskapstest ska omsorgspersonalen observera delegerad kollega som
utför arbetsuppgifterna och därefter kontakta sjuksköterska för att boka in
nytt delegeringstillfälle.
Uppföljning och förlängning av delegering
Delegeringar följs upp efter tre månader och förnyas då till max ett år.
Uppföljning efter tre månader
Tre månader efter delegeringstillfället följer sjuksköterska upp den
delegerades kompetens och yrkesskicklighet genom kontroll av
signeringslistor och återkoppling från boendegenomgångar och

Dokumentet är beslutat av: verksamhetschef Ramona Grapenhielm
Dokumentet beslutades den: 2024-03-18
Dokumentet gäller tills vidare.
Dokumentet ersätter: Medicindelegering
Dokumentansvarig är: verksamhetsutvecklare Elisabet Hedin Ribeiro

4/7
avvikelserapporter. Om det är förenligt med god och säker vård förlängs
delegeringen till max ett år. Förnyade delegeringar signeras digitalt av
bägge parter.

För att jämna ut antalet delegeringar per sjuksköterska kan sjuksköterska
lämna tremånadsuppföljningen till annan sjuksköterskekollega på samma
enhet. Sjuksköterska som gör tremånadsuppföljningen ansvarar då för
uppföljningen och tar framöver över ansvaret.
Förnyelse av delegering efter ett år
Delegering gäller som längst ett år. För förnyelse av delegering efter ett åt
måste omsorgspersonal göra om relevanta webbutbildningar, göra skriftligt
kunskapsprov samt skriva ut kursintyget. Delegering kan sedan förlängas
med max ett år efter bedömning från sjuksköterska. Förnyade delegeringar
signeras digital av bägge parter.
Ansvar för innehav av giltig delegering
Omsorgspersonal ansvarar själv för att det finns en giltig delegering inför
varje arbetspass.
Återkallande av delegering
Delegeringsbeslut kan när som helst återkallas om omsorgspersonal inte
utför arbetsuppgifterna på ett patientsäkert sätt. Återkallandet kan vara
tidsbegränsat eller gälla tills vidare.

Återkallande av delegering görs genom att sjuksköterska/arbetsterapeut/
sjukgymnast/fysioterapeut informerar berörd omsorgspersonal, enhetschef
och medicinskt ansvarig sjuksköterska (MAS) samt signerar återkallande av
delegeringen digitalt. Enhetschef tar sedan tillsammans med legitimerad
personal ställning till vilka kompetenshöjande åtgärder såsom handledning,
ytterligare utbildning eller kunskapstest som kan vara aktuella. Enhetschef
tar därefter beslut om delegering kan återinsättas efter kompetenshöjande
åtgärder eller annat handlingsalternativ ska tas fram.
Upphörande av delegering
Delegeringsbeslut upphör att gälla då mottagaren eller utgivaren avslutar sin
anställning eller har en lång förväntad frånvaro från enheten. När utgivare
slutar kan efterträdare överta företrädares delegeringar genom att ta ställning
till om de ska fortsätta gälla och då framöver ta över ansvaret. Övertagande
sker genom att underteckna företrädarens delegeringsbeslut.

Dokumentet är beslutat av: verksamhetschef Ramona Grapenhielm
Dokumentet beslutades den: 2024-03-18
Dokumentet gäller tills vidare.
Dokumentet ersätter: Medicindelegering
Dokumentansvarig är: verksamhetsutvecklare Elisabet Hedin Ribeiro

5/7
Förfarandet vid brist på personal med delegering
Vid akut brist på personal vid delegering på en avdelning, är administratör
och enhetschef på enheten ansvarig för att se över bemanningen så att
delegerade hälso- och sjukvårdsuppgifter kan genomföras. Detta kan ske
genom att enhetschef utser omsorgspersonal på annan avdelning att utföra
delegerade arbetsuppgifter eller genom att tillfälligt omplacera en delegerad
omsorgspersonal från annan avdelning.

Vid en mer långvarig brist på delegerad personal samverkar enhetschef samt
legitimerad personal för att hitta lösningar, exempelvis genom samverkan
med andra enheter.
Hantering, förvaring och lagring av delegeringsbeslut
Undertecknade delegeringsbeslut sparas digitalt. Delegeringsbeslut bör
bevaras minst tre år efter att den upphört att gälla (SOFS 1997:14).

Dokumentet är beslutat av: verksamhetschef Ramona Grapenhielm
Dokumentet beslutades den: 2024-03-18
Dokumentet gäller tills vidare.
Dokumentet ersätter: Medicindelegering
Dokumentansvarig är: verksamhetsutvecklare Elisabet Hedin Ribeiro

6/7
Bilaga 1: Checklista inför delegering av
hälso- och sjukvårdsuppgifter
Till nyanställd omsorgspersonal
Välkommen till Botkyrka kommuns vård- och omsorgsboenden! Du
kommer att ha en fadder under din introduktion. Du och din fadder ansvarar
för att tillsammans fylla i den här checklistan och markera när du är klar
med de olika momenten.
Namn på ny medarbetare: _______________________________
Namn på fadder             _________________________________
Startdatum för checklista: ______________________________
Datum för pass med bredvidgång: _______________________
Datum för egna pass: ___________________________________
Datum för delegering: __________________________________

Första dagen med enhetschef/administratör:
❑ Utse fadder
❑ Lämna ut inloggningsuppgifter

Första dagen med fadder:
❑ Visa inloggning i mailkorg
❑ Visa inloggning i journalsystemet Lifecare
❑ Visa hur man kommer in på intranätet Botweb
❑ Visa inloggning i mötesverktyget Teams
❑ Visa inloggning i verktyget Samarbetsrum
❑ Visa var instuderingsmaterialet inför delegering ligger på Botweb.

Första veckan:
❑ Påbörja introduktion med 1-3 pass med bredvidgång med delegerad
kollega
❑ Börja läsa och ta del av utbildningsmaterial
❑ Boka in egna första pass (8-10 st) samt preliminärt tillfälle för delegering:

Andra - fjärde veckan:
❑ Arbeta första egna arbetspass
❑ Läst igenom och tagit del av digitalt utbildningsmaterial
❑ Göra webbutbildningar och kunskapsprov
❑ Skriva ut kursintyg från webbutbildningar (tas med till
delegeringstillfället)

Dokumentet är beslutat av: verksamhetschef Ramona Grapenhielm
Dokumentet beslutades den: 2024-03-18
Dokumentet gäller tills vidare.
Dokumentet ersätter: Medicindelegering
Dokumentansvarig är: verksamhetsutvecklare Elisabet Hedin Ribeiro

7/7
❑ Återkoppling till enhetschef:
o Introduktion gått som förväntat,inbokat datum för delegering
behålls
o Ytterligare introduktion behövs, nytt datum för
delegering:________________
❑ Genomföra delegering: ta med kursintyg på genomförda
webbutbildningar och visa upp för delegerande sjuksköterska och lämna
sedan ett ex till din enhetschef.