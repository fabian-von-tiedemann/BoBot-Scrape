---
title: "Nyckelfri hemtjänst -rutin"
source_file: "Servicehus (SoL)/Nyckelfri%20hemtj%C3%A4nst%20-rutin.pdf"
source_url: "https://botwebb.botkyrka.se/download/18.612b1cf91768440856419ae/1631023162291/Nyckelfri%20hemtj%C3%A4nst%20-rutin.pdf"
---

# RUTIN

1 [2]

Dokumentet är beslutat av: Verksamhetschef Hemtjänst
Dokumentet beslutades den: 2021-09-06

---

Dokumentet gäller till den: 2025-04-16 (max 5 år)
Dokumentet ersätter: 2021-02-12
Dokumentansvarig är: Verksamhetsutvecklare hemtjänst

Vård- och omsorgsförvaltningen
Nyckelfri hemtjänst - rutin

## Inledning

I Botkyrka kommun har ett beslut om att införa nyckelfri hemtjänst tagits.
Detta innebär att ett elektroniskt låsvred monteras hemma hos brukare med
beviljade hemtjänstinsatser. För att tydliggöra vem som gör vad har denna
rutin tagits fram.

## Roller och ansvar

- Myndighet informerar nya brukare om elektroniskt låsvred och att
larmgruppen och hemtjänsten kommer meddelas för installation av
låsvredet.

- Hemtjänsten följer upp att låsvred är installerade (för att annars arbeta
med motivation).

- Hemtjänsten beställer låsvred från larmgruppen om en befintlig brukare
önskar det.

- Hemtjänsten informerar larmgruppen om avinstallation ska ske samt
om en installation ska avbokas pga. avslutad verkställighet innan
installation av låsvred.

- Larmgruppen monterar och monterar ned elektroniskt låsvred hos
brukaren samt meddelar hemtjänstgruppen när installation skett.

## Utförande

Innan installation för ny brukare

- Ta emot meddelande från myndighet med information om att ny
brukare behöver elektroniskt låsvred monterat. Meddelandet skickas i
verksamhetssystemet från myndighet till både larmgrupp och hemtjänst
(för information). Av meddelandet ska framgå namn på brukaren,
telefonnummer för bokning av installation och adress.

## BOTKYRKA KOMMUN
Vård- och omsorgsförvaltningen

2 [2]

Innan installation för befintlig brukare

- Ta emot meddelande från en hemtjänstgrupp om att en befintlig
brukare behöver elektroniskt låsvred monterat. Meddelandet skickas i
verksamhetssystemet från hemtjänstgrupp till larmgrupp. Av
meddelandet ska framgå namn på brukaren, telefonnummer för
bokning av installation och adress.

Installation av elektroniskt låsvred

- Larmgruppen monterar det elektroniska låsvredet och kontrollerar och
visar hur det fungerar med appen. Brukaren skriver under kvittensen
samt ansvarsavtalet.

- Larmgruppen skickar meddelande med information om vilket datum
som montering av låsvred har skett. Meddelandet skickas till,
nattpatrullen och hemtjänstgruppen.

Avslut

- Vid avslut av verkställighet meddelar hemtjänsten larmgruppen via
meddelandehanteringen att en avinstallation ska ske.
- Larmgruppen kontaktar berörda parter och monterar ned låsvredet
enligt separat rutin.