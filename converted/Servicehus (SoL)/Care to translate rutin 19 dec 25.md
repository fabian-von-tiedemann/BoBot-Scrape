---
title: "Care to translate rutin 19 dec 25"
source_file: "Servicehus (SoL)/Care%20to%20translate%20rutin%2019%20dec%2025.pdf"
source_url: "https://botwebb.botkyrka.se/download/18.5ebd16e919b2bcfc89b101a2/1766137692079/Care%20to%20translate%20rutin%2019%20dec%2025.pdf"
---

Vård- och omsorgsförvaltningen
Dokumentet är beslutat av: [Kvalitetschef Christina Almqvist]
Dokumentet beslutades den: [202512-17]

---

Dokumentet gäller tillsvidare
Dokumentansvarig är: [Utvecklingsledare Christoffer Hell

1/2
# RUTIN
Rutin för användning av Care to Translate inom
kommunal vård och omsorg
## Inledning
Care to Translate är en digital översättningsapp som hjälper personal att
kommunicera snabbt och säkert med personer som talar andra språk.
Appen innehåller bekräftade medicinska fraser och erbjuder översättning i
både text och ljud på många språk.
Den kan användas som ett stöd i vård- och omsorgssituationer för att
underlätta grundläggande kommunikation och bidra till tryggare möten
mellan medarbetare och brukare/boende.
Syftet med rutinen är att säkerställa trygg, säker och ändamålsenlig
användning av Care to Translate i kommunal vård och omsorg.
## Roller och ansvar
Samtliga verksamheter och medarbetare som har tillgång till och använder
appen Care To Translate.
När appen får användas
- På tjänstetelefon eller tjänstesurfplatta.
- Som stöd vid enklare kommunikation i vård och omsorgssituationer.
- När kommunikationen gäller aktuellt omsorgs- eller vårdmoment.

När appen inte får användas
- Får inte ersätta tolk vid viktiga eller komplexa samtal så som vid
utredningar, vårdplanering, beslut, samtycke eller medicinskt
komplexa frågor.
- Vid privata, allmänna eller personliga samtal som inte rör insatsen.
- På privata mobiltelefoner.

2/2
## Utförande
Före användning

1. Starta appen på tjänstetelefonen.
2. Välj rätt språk och funktion (fras eller dialog/realtid)
3. Förbered de fraser som behövs.
Under användning

1. Informera omsorgstagaren om att du använder en app med
översättningsstöd.
2. Använd korta och tydliga fraser.
3. Använd bara appen för det som rör insatsen du utför.

Efter användning
1. Stäng appen helt genom att avsluta den i telefonens apphanterare.
På Android: Öppna appväxlaren (fyrkant-/multitasking-knappen
eller svep upp och håll), och svep bort appen. Detta avslutar appen
helt och stoppar den från att fortsätta köra i bakgrunden. Detta rensar
cache och minskar risker för att känslig information finns sparad på
din mobil.
2. Journalför kort att översättningsstöd användes om det är relevant.
3. Kom ihåg!  Appen är ett stöd – inte en ersättning för tolk.
4. Använd endast efter behov och med omsorgstagarens integritet i
fokus.
5. Fråga kollegor eller chef om du är osäker.