---
title: "Infoblad_nyckelfri hemtjänst_från myndighet"
source_file: "Servicehus (SoL)/Infoblad_nyckelfri%20hemtj%C3%A4nst_fr%C3%A5n%20myndighet.pdf"
source_url: "https://botwebb.botkyrka.se/download/18.2b7011bf196f10bdac4405e3/1748635214003/Infoblad_nyckelfri%20hemtj%C3%A4nst_fr%C3%A5n%20myndighet.pdf"
---

Din hemtjänst blir nyckelfri – tryggare för dig,
enklare för hemtjänsten
Du som bor i Botkyrka kommun och har eller ska få hemtjänst, kommer att
få ett elektroniskt låsvred monterat på din dörr.

Nyckelfri hemtjänst betyder att hemtjänstpersonalen inte behöver hantera
nycklar när de besöker dig, och risken att nycklar hamnar i orätta händer
försvinner.

Det betyder också att hemtjänstpersonalen snabbare kan vara på plats hos
dig om det skulle behövas, utan att först behöva åka och hämta nyckel,
vilket ger dig en ökad trygghet.
Hur går det till?
Ett elektroniskt låsvred monteras på insidan av din ytterdörr. Du själv och
dina närstående använder din vanliga dörrnyckel eller vredet precis som
tidigare för att låsa och låsa upp din dörr. Monteringen medför inga skador
på din dörr.
När hemtjänsten kommer på besök använder personalen en ”digital nyckel”
i den mobiltelefon som de använder i arbetet för att låsa och låsa upp.
Det gäller oavsett om du valt kommunens hemtjänst eller en annan hem­
tjänstutförare.
Alla besök av hemtjänstpersonalen registreras genom det elektroniska låset.
Det går att se vem från hemtjänsten som har varit hos dig och vilken tid
personalen har varit där.
Du kommer fortfarande att behöva lämna ifrån dig två uppsättningar med
nycklar till hemtjänsten. Dessa används bara som reserv, om det skulle
uppstå en driftstörning.
Så monteras ditt nyckelfria lås
Du blir meddelad i förväg när en montör ska besöka dig för att montera
det elektroniska låsvredet. Montörerna är anställda av Botkyrka kommun
och legitimerar sig, så att du kan vara trygg med att det är rätt person som
kommer.
Montören byter ut ditt nuvarande låsvred mot ett elektroniskt låsvred. Dör­
ren behöver inte bytas ut och på utsidan av dörren syns ingen förändring.
Försäkringsskyddet (skalskyddet) förändras inte heller. Självklart medför
låssystemet eller monteringen inte någon kostnad för dig.
Du ska känna dig trygg med din omsorg
Har du frågor om nyckelfri hemtjänst är du välkommen att ta kontakt med
din handläggare på myndighet eller din hemtjänstutförare. Det finns även
information och svar på vanliga frågor på kommunens webbplats
www.botkyrka.se/nyckelfri