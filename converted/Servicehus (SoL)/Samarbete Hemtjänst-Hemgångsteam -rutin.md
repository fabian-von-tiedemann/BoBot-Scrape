---
title: "Samarbete Hemtjänst-Hemgångsteam -rutin"
source_file: "Servicehus (SoL)/Samarbete%20Hemtj%C3%A4nst-Hemg%C3%A5ngsteam%20-rutin.pdf"
source_url: "https://botwebb.botkyrka.se/download/18.7ddd8c91176843130eb89e/1745579972814/Samarbete%20Hemtj%C3%A4nst-Hemg%C3%A5ngsteam%20-rutin.pdf"
---

# RUTIN

1 [4]

Dokumentet är beslutat av: arbetsgrupp Hemgångsteam-Hemtjänst
Dokumentet beslutades den: 2021-09-17

---

Dokumentet gäller till den: 2025-12-07 (max 5 år)
Dokumentet ersätter: 2020-12-07
Dokumentansvarig är: Verksamhetsutvecklare myndighet samt hemtjänst

Vård- och omsorgsförvaltningen
Samarbete mellan Hemgångsteam och Hemtjänst, Rutin
## Inledning
Syftet med hemgångsteamet är att under vissa förutsättningar öka tryggheten
för Botkyrkabor som beviljas bistånd i ordinärt boende, Socialtjänstlagen
(SoL) 4 kap 1 §. Biståndshandläggare bedömer när behov av insatsen
hemgångsteam föreligger. Ett sådant behov kan föreligga vid oro inför
hemgång från slutenvård eller i andra komplexa situationer när behov av att
stärka den enskildes möjlighet att leva ett självständigt liv föreligger.
Hemgångsteamets arbetar på helgfria vardagar mellan kl. 08–16.00. Den
enskilde har därför ofta även en pågående parallell hemtjänstinsats. Denna
rutin är framtagen för att tydliggöra hur samarbetet mellan hemgångsteam och
hemtjänst ska ske samt skapa en kvalitetssäker informationsöverföring. All
skriftlig kommunikation som sker mellan berörda parter sker i
verksamhetssystemets meddelandehantering.

## Roller och ansvar
Biståndshandläggaren

- Inhämtar samtycke, använder samtyckesblankett. Samtycket gäller
under tio dagar och berör informationsöverföring mellan
hemgångsteam och hemtjänst. Detta skrivs i fritextrutan på
samtyckesblanketten.
- Biståndshandläggaren skriver i beställningen under personuppgifter
vilka utförare (hemtjänstgrupp, larm, natt) brukaren har.
- Håller uppföljningsmöte med berörda aktörer.

Hemgångsteam

- Säkerställer samtycket genom att vara vaksam på om brukaren
signalerar att denne önskar dra tillbaka samtycket. Kontaktar då
biståndshandläggaren.
- Kontaktar hemtjänsten vid ett nytt uppdrag.
- Informerar tydligt brukaren om skillnaden mellan hemgångsteam och
hemtjänst.
- Bokar in ett uppföljningsmöte med berörda aktörer.
- Dokumenterar, sammanfattar och skickar dokumentation.
- Läser hemtjänstens sammanfattningar.
- Avslutar den tidsbestämda verkställigheten i verksamhetssystemet och
meddelar hemtjänsten om avslut.

## BOTKYRKA KOMMUN
Vård- och omsorgsförvaltningen

2 [4]

Hemtjänst
- Säkerställer samtycket genom att vara vaksam på om brukaren
signalerar att denne önskar dra tillbaka samtycket. Kontaktar då
biståndshandläggaren.
- Bekräftar att de mottagit information om hemgångsteamets start av
insats.
- Dokumenterar, sammanfattar och skickar dokumentation
- Läser hemgångsteamets sammanfattningar.
- Deltar vid uppföljningsmöte.
- Bekräftar att de i verksamhetssystemet mottagit meddelande om avslut
av insats.

## Område
Vård och omsorgsförvaltningen ska verka för att äldre människor får möjlighet
att leva och bo självständigt under trygga förhållanden Sol 5 kap 4 §.
Hemgångsteamet syfte är att minska upplevd oro och främja den enskildes
möjligheter att bo kvar i det ordinära boendet efter sjukhusvistelse.

Avgränsningar
Denna rutin lyfter enbart upp samarbetet mellan hemtjänst och hemgångsteam.
Hemgångsteamet verkar även i områden utöver vad som framgår i denna rutin.

## Utförande
Inför start av Insats

- Biståndshandläggaren ansvarar för att inhämta och dokumentera
samtycke från den enskilde till att berörda aktörer får delge varandra
relevant information. Använder samtyckeblankett.
- Biståndshandläggaren skriver i beställningen under personuppgifter
övrigt vilka utförare (hemtjänstgrupp, larm, natt) brukaren har.

- Hemgångsteamet kontaktar direkt hemtjänst koordinatorn vid ett nytt
uppdrag. Om det finns nattinsatser kontaktas även koordinator för
natten. Kontakten tas alltid skriftligt. I ämnesraden skrivs tydligt
hemgångsteam. Insatsens längd och syfte ska framgå (vanligtvis 10

## BOTKYRKA KOMMUN
Vård- och omsorgsförvaltningen

3 [4]

dagar). Koordinatorn ser till att skriva in i personals schema att
hemgångsteamet är inkopplat.

- Hemgångsteamet bokar, i samband med start av uppdrag, in ett
uppföljningsmöte till dag 6 (om möjligt mellan kl.10.00-14.00).
Deltagare är, förutom brukaren, berörda aktörer som till exempel
närstående, hemgångsteam, hemtjänst dag/natt samt handläggare.

- Hemtjänsten bekräftar skriftligen att de mottagit information om
hemgångsteamets insats och uppföljningsmöte. Koordinatorn utser
representant som ska delta.

Under insats

- För att hemgångsteamet i sitt arbete ska kunna lära känna brukaren
behöver hemtjänsten löpande dokumentera i brukarens journal. Allt ska
dokumenteras, inte bara det avvikande. Dokumentationen
sammanfattas dagligen och skickas via meddelandehanteringen i
verksamhetssystemet till hemgångsteamet. Detta gäller även
nattpersonalen.

- Hemgångsteamet dokumenterar löpande i brukarens journal under
pågående uppdrag. I journalen framgår vilka insatser som utförs samt
brukarens mående och upplevda behov av trygghet. Detta
sammanfattas mer frekvent i början och slutet av ärendet men vid
behov sker det dagligen. Sammanfattningen skickas via
meddelandehanteringen till hemtjänstgruppen och
hemtjänstkoordinatorn. Vid nattinsatser skickas även informationen till
nattpatrullen och koordinator för natten.

- Hemgångsteam och Hemtjänst tar löpande del av varandras information
för att stärka den enskildes trygghet.

- Vid behov används verksamhetssystemets meddelandefunktion för att
förmedla information om insatsens utformning och utförande. Det är
viktigt att mottagaren bekräftar att man har mottagit informationen.

## BOTKYRKA KOMMUN
Vård- och omsorgsförvaltningen

4 [4]

- Hemtjänsten måste se till att berörd personal informeras, exempelvis
via morgonmöte.
- Uppföljningsmötet som sker dag 6 hålls av biståndshandläggaren.
Mötet syftar till att följa upp brukarens fortsatta behov av insatser.

Vid avslut av insats

- Hemgångsteamet anpassar från dag 6 successivt sina insatser hos
brukaren för att vara anpassade till det uppdrag som hemtjänsten ska
utföra.

- Hemgångsteamet sammanfattar de arbetssätt som arbetats fram
tillsammans med brukaren. Sammanfattningen skickas via meddelande
hanteringen till berörda hemtjänstkoordinatorer i verksamhetssystemet.

- Hemtjänsten bekräftar att de mottagit hemgångsteamets
sammanfattning och avslut av insats.