---
title: "Vem tar hand om mitt djur när jag blir sjuk eller inte orkar längre_"
source_file: "Servicehus (SoL)/Vem%20tar%20hand%20om%20mitt%20djur%20n%C3%A4r%20jag%20blir%20sjuk%20eller%20inte%20orkar%20l%C3%A4ngre_.pdf"
source_url: "https://botwebb.botkyrka.se/download/18.2b7011bf196f10bdac43ff04/1748594936275/Vem%20tar%20hand%20om%20mitt%20djur%20n%C3%A4r%20jag%20blir%20sjuk%20eller%20inte%20orkar%20l%C3%A4ngre_.pdf"
---

Foto: Madeleine Keife
Vem tar hand om mitt djur
när jag blir sjuk eller
inte orkar längre?

Med denna folder vill Länsstyrelsen informera om hur viktigt det är
att du i förväg planerar för vad som ska hända med ditt djur om du blir
sjuk, eller av annan anledning inte längre orkar ta hand om det. Vi vill
även berätta vad som händer när Länsstyrelsen eller polisen omhän-
dertar djur som har lämnats ensamma utan någon som ser till dem.
Våra skyldigheter mot djuren
De djur vi håller i våra hem är helt utlämnade till oss människor och beroende
av vår välvilja. När det händer något som gör att du inte kan ta hand om ditt djur
är du fortfarande skyldig att se till att djuret har det bra. Om du, medan du är
frisk, redan har förberett för djuret så underlättar det mycket både för dig, för
djuret och dina anhöriga.
Vad är det som gäller?
Ditt djur ska enligt lag ha vatten, mat, skötsel och tillsyn minst två gånger per
dag.
Det är din skyldighet att se till att djuret får den omvårdnad det behöver,
även när du själv, rent praktiskt, inte kan ta hand om
djuret.
Det är inte acceptabelt att lämna ett djur
utan tillsyn, exempelvis i en lägenhet, inte
ens ett dygn.
Det är inte acceptabelt att bara se till att
djuret får mat och vatten när du är på sjuk­
hus en längre tid. Djuret behöver även säll­
skap och annan skötsel.
Vad kan jag göra i förväg?
Ha alltid ett kort eller en lapp i plånboken/handväskan där du berättar om ditt
djur och vem som kan ta hand om det om det händer dig något. Ett exempel på
hur ett sådant kort kan se ut finns på folderns baksida.
Foto:
Linda Malmgren

Om det händer mig något och jag
inte har hunnit förbereda
Berätta för sjukvårdspersonalen att du har djur hemma. Be personalen hjälpa
dig att hitta en lösning.
Fundera på om du kommer att kunna ta hand om djuret själv igen eller om nå-
gon annan kan hjälpa dig. Om det är så att du inte kan få hjälp av någon som tar
hand om ditt djur kan det vara bättre att djuret får somna in. Det kan vara svårt
att tänka på sådant men försök, för ditt djurs skull, att fundera på det i alla fall.
Om jag inte gör någonting alls...
...och djuret sitter kvar ensamt, exempelvis i din lägenhet, så kan
Länsstyrelsen komma att omhänderta ditt djur. Då öppnar polisen din dörr så
att vi på Länsstyrelsen kan hämta djuret. Djuret skjutsas sedan till ett djurhem.
Därefter beslutar Länsstyrelsen om vad som ska hända med djuret.
Vad innebär ett omhändertagande?
Den här beskrivningen av vad som händer om Länsstyrelsen omhändertar ditt
djur kanske låter skrämmande, men det är vad som gäller. Tänk på att syftet
med omhändertagandet är att skydda djuret från att behöva lida.
•
Du mister äganderätten till ditt djur.
•
Du får i normalfallet inte träffa ditt djur igen.
•
Du får betala kostnaderna för inackordering av djuret under tiden som det
är omhändertaget. Det brukar ta ungefär tre veckor från det att djuret tas
omhand tills Länsstyrelsen bestämt vad som ska hända med det. Kostnaden
för ett omhändertagande av en hund kan uppgå till 7 000–8 000 kronor och
för en katt cirka 3 000–4 000 kronor. Kostnader för eventuell veterinärvård
tillkommer.
•
Du har ingen garanti för att ditt djur inte blir avlivat och du får då själv
betala för det.
•
Det är ett brott att lämna sitt djur ensamt och du kan bli straffad för det.

Fyll gärna i nedanstående kort. Klipp ut och förvara i plånboken
eller handväskan. Det är en god försäkring för ditt djur den dag
det behövs.
# KONTAKTKORT FÖR MITT/MINA DJUR
Jag har en/ett__________________som heter___________________.
Om jag av någon anledning inte kan ta hand om mitt djur vill jag att du
kontaktar:
Namn____________________________________________________
Adress___________________________________________________
Telefon___________________________________________________
som kan ta hand om mitt/mina djur i mitt ställe.
Djurägare:
Namn______________________________________________________
Adress_____________________________________________________
Telefon_____________________________________________________
Underskrift__________________________________________________
Tack för hjälpen!
010-223 10 00 • stockholm@lansstyrelsen.se • www.lansstyrelsen.se/stockholm
Foldern uppdaterad 2020-04-06