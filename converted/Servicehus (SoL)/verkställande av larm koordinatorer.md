---
title: "verkställande av larm koordinatorer"
source_file: "Servicehus (SoL)/verkst%C3%A4llande%20av%20larm%20koordinatorer.pdf"
source_url: "https://botwebb.botkyrka.se/download/18.3c0f733f195ada2d1d1789d4/1744019008790/verkst%C3%A4llande%20av%20larm%20koordinatorer.pdf"
---

Vård- och omsorgsförvaltningen
Dokumentet är beslutat av: [Verksamhetschef hemtjänst]
Dokumentet beslutades den: [2021-01-28]

---

Dokumentet gäller tillsvidare
Dokumentet uppdateras: [2025-03-28]
Dokumentet ersätter: [Verkställande av larm - rutin]
Dokumentansvarig är: [Verksamhetsutvecklare hemtjänst]

1/3
# RUTIN
Verkställande av larm - rutin

## Inledning

Då brukare beviljats trygghetslarm av biståndshandläggare behöver det
installeras och skötas på ett tryggt och säkert sätt utav hemtjänsten. För att
tydliggöra vem som gör vad kring en beställning har denna rutin tagits fram.

## Roller och ansvar

- Biståndshandläggare på myndighet informerar brukaren om hur
trygghetslarm fungerar och fattar beslut om att bevilja insatsen
trygghetslarm. Beställningen görs i verksamhetssystemet.

- Medarbetare i larmgruppen på hemtjänst (nedan kallad larmgrupp)
tar emot och vidarebefordrar beställning till koordinator, tar kontakt
med brukare, sköter den digitala hanteringen av larm samt installerar
larm hemma hos brukare. Larmgruppen utför också kontroller och
tar bort larm.

- Biståndshandläggare meddelar larmgrupp när larm ska avslutas.

- Koordinator ansvarar för att verkställa och avsluta beställningar samt
förlängningar för trygghetslarm.

## Utförande

Innan installation sker förberedelser

- Larmgruppen tar emot beställning av trygghetslarm i
verksamhetssystemet.

- Kontrollerar att beställningen av larm är korrekt, om inte skicka
meddelande till biståndshandläggaren.
- Ringer till brukaren och informera om antal nycklar som behövs
samt bestämmer dag och tid för installation av larm.

2/3
Installation av larm och nyckelhantering

- Installation sker hemma hos brukaren och då kvitterar larmgruppen
även ut de nycklar som den interna hemtjänsten behöver.

- Brukaren skriver under ansvarsavtal för larm och larmklocka.
Larmgruppen lämnar en kopia på nyckelkvittens och ansvarsavtal till
brukaren i samband med besöket.

- Larmgruppen skriver nyckelnummer och brukarnummer från
Phoniro i den Excelfil som finns enbart hos larmgruppen. De byter
utförare i verksamhetssystemet samt skickar beställningen till berörd
hemtjänstgrupp för verkställighet.

- Larmgruppen skickar meddelande med information om vilket datum
som installation av larm och montering av låsvred har skett samt att
berörd hemtjänstgrupp ansvarar för att verkställa beställningen med
det datumet. Meddelandet skickas till avgiftshandläggarna,
nattpatrullen, hemtjänstgruppen, larmgruppen.

- Koordinatorn dag verkställer beställningen av larm med
installationsdatum enligt ovan. Koordinator för natt startar
verkställighet för endast larm (som inte är kopplad till avgift) för att
de ska kunna se brukaren i verksamhetssystemet. Lathund finns.

Förlängning
- Larmgrupp skickar vidare beslut på förlängning till koordinator.
- Koordinator kontrollerar att perioderna mellan gamla och nya beslut
inte har glapp eller går över varandra.

- Om det finns fel kontaktas biståndshandläggaren i
meddelandehanteringen i verksamhetssystemet.

- Dokumentera nya giltighetsperioder.
- Koordinator verkställer beslutet
Avslut
När biståndshandläggaren meddelar att ett larm ska avslutas;
- Larmgruppen kontaktar för säkerhets skull biståndshandläggare via
mail i verksamhetssystemet för att kontrollera om andra insatser ska
avslutas samt om alla nycklar ska återlämnas. Kopia skickas alltid
till koordinator för dag och natt.

3/3
- Koordinator avslutar insatsen samt verkställigheten trygghetslarm
med det datum biståndshandläggaren har angivit
- Larmgruppen hämtar hem det fysiska larmet från brukaren och
återlämnar interna nycklar o meddelar koordinator dag/natt samt
avgiftshandläggare för kännedom.

Larmgruppen behöver skriva ut information om brukare vars larm ska
avslutas för att säkerställa att larmen hämtas. Arbetssättet finns
dokumenterat i larmgruppens egna rutiner.