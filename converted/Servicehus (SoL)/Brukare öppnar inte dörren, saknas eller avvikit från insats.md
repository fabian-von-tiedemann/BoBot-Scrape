---
title: "Brukare öppnar inte dörren, saknas eller avvikit från insats"
source_file: "Servicehus (SoL)/Brukare%20%C3%B6ppnar%20inte%20d%C3%B6rren,%20saknas%20eller%20avvikit%20fr%C3%A5n%20insats.pdf"
source_url: "https://botwebb.botkyrka.se/download/18.726a19ec1975d40a5752d452/1765809271507/Brukare%20%C3%B6ppnar%20inte%20d%C3%B6rren,%20saknas%20eller%20avvikit%20fr%C3%A5n%20insats.pdf"
---

Vård- och omsorgsförvaltningen
Dokumentet är beslutat av: Verksamhetschef Hemtjänst
Dokumentet beslutades den: 2020-11-08

---

Dokumentet gäller tillsvidare
Dokumentet uppdaterat: 2025-12-15
Dokumentansvarig är: Verksamhetsutvecklare Hemtjänst

1/2
# RUTIN
Brukare öppnar inte dörren, saknas eller
inte svarar
## Inledning
När en brukare har en planerad insats men inte är hemma uppstår givetvis en
oro för vad som kan ha hänt. För att möjliggöra ett så snabbt agerande som
möjligt har vi en rutin som alla berörda måste känna till och följa.
Denna rutin finns för att säkerställa att all personal inom hemtjänst vet hur
de går till väga i de fall en brukare saknas och inte är hemma / har avvikit
vid insats eller inte svarar. Trygghetsjouren (tel: 08-508 406 91) tar över
då arbetsledningen då enhetschef inte är på plats.
## Roller och ansvar
Medarbetare på plats ansvarar för att
➢ göra sitt yttersta för att finna brukaren enligt denna rutin
➢ ta hjälp av kollegor och enhetschef.

Enhetschef ansvarar för att
➢ Rutin är känd och implementerad
➢ Vägleda och stötta medarbetare
➢ Bedöma situationen och utifrån det avgöra vem som kontaktar
närstående samt polis.

## Område
Hantera situation då brukaren saknas eller avvikit från insats eller inte
svarar.
## Utförande
Om brukaren inte öppnar dörren

1. Kontrollera med kollegor eller enhetschef om det finns information
om att brukaren inte ska vara hemma.
2. Kontrollera befintlig dokumentation i Life Care om det finns
instruktioner för hur ni ska agera när brukaren inte öppnar.
3. Försök kontakta brukare eller närstående för att få information.
4. Dokumentera i social journal alla åtgärder som gjorts för att få tag på
brukaren även om kontakt har uppnåtts och vad som framkommit.
5. Informera enhetschef.

2/2

Om brukaren inte svarar vid trygghetsringning
1. Ring brukaren ytterligare två gånger med några minuters mellanrum.
2. Kontrollera dokumentation i Life Care om det finns instruktioner för
hur ni ska agera om brukaren inte svarar.
3. Åk hem till brukaren och knacka på (detta behöver framgå av
genomförandeplan som en del av instruktionen när brukaren inte
svarar)
4. Kontakta närstående om kontakt med brukaren inte kan upprättas.
5. Informera enhetschef.
6. Kontakta polis om detta är avvikande för personen i fråga och om
det finns skäl till oro.
7. Dokumentera i social journal alla åtgärder som gjorts för att nå
brukaren även om kontakt har uppnåtts och vad som framkommit.

Om du inte kunnat ta reda på var brukaren befinner sig gäller
följande:
Brukares försvinnande:
- Kontakta ansvarig chef, alternativt Trygghetsjouren 08-508 406 91
- Om det finns samtycke att gå in med en huvudnyckel eller
extranyckel, gå då in till brukaren tillsammans med kollega, aldrig
ensam.
- Kontakta polisen, 114 14 för att anmäla personen saknad. Ge
information om vad som hänt.
- Kontrollera omgående närliggande lokaler och närområdet.
- Meddela anhörig och/eller godman att ni påbörjat sökandet.
- Dokumentera löpande med klockslag, om ni inte kommer åt Lifecare
informera enhetschef löpande.
- Dokumentera förloppet i social journal.
- Skriv en avvikelserapport