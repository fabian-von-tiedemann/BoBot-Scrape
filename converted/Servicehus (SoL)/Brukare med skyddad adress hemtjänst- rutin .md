---
title: "Brukare med skyddad adress hemtjänst- rutin "
source_file: "Servicehus (SoL)/Brukare%20med%20skyddad%20adress%20hemtj%C3%A4nst-%20rutin%20.pdf"
source_url: "https://botwebb.botkyrka.se/download/18.459f96bb1729cf992ce44f85/1597323114584/Brukare%20med%20skyddad%20adress%20hemtj%C3%A4nst-%20rutin%20.pdf"
---

# RUTIN

1 [1]

Dokumentet är beslutat av: Verksamhetschef Hemtjänst
Dokumentet beslutades den: 2020-07-30

---

Dokumentet gäller till den: 2025-07-30(max 5 år)
Dokumentet ersätter: Första utgåvan
Dokumentansvarig är: Verksamhetsutvecklare hemtjänst

Vård- och omsorgsförvaltningen
Brukare med hemlig/skyddad adress-hemtjänst

## Inledning
Det förekommer att brukare har sin adress sekretessbelagd, dvs har en
hemlig/skyddad adress. Följande rutin finns för att både biståndshandläggare på
myndighet samt medarbetare på hemtjänst ska veta hur man hanterar detta.

## Roller och ansvar
Biståndshandläggare ansvarar för att säkerställa att den skyddade adressen inte
står med i beställningen och för att meddela utförare korrekt adress på säkert
sätt.
Koordinator/planerare ansvarar för att meddela övriga medarbetare den
korrekta adressen på ett säkert sätt.

## Utförande

1. Biståndshandläggare skickar två meddelanden i Lifecare.
Meddelandena ska skickas till koordinatorn. Det första innehåller
brukarens namn och information om att adressen är hemlig. Det andra
meddelandet talar om vilken den korrekta adressen är men inte namnet
på brukaren.

2. Koordinator skickar tillbaka ett meddelande som bekräftar att det är
mottaget.

3. Koordinator skriver ut den riktiga adressen och arkiverar i brukarens
akt i det låsbara skåpet/i kassaskåpet/i dokumentskåpet och skriver
tydligt att det är en hemlig/skyddad adress.

4. Koordinatorn/Planeraren skriver skyddad adress c/o hemtjänstlokalen
som adress i Lifecare planering och den syns sedan i LMHT/LMO i
mobilerna.

5. Planeraren måste se över tiden och planera den manuellt – lägga till
eller dra ifrån beroende på vart den riktiga adressen är.

6. Medarbetare som ska besöka brukaren tittar i brukarens fysiska akt för
att se den korrekta adressen.