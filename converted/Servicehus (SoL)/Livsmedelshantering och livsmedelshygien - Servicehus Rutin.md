---
title: "Livsmedelshantering och livsmedelshygien - Servicehus Rutin"
source_file: "Servicehus (SoL)/Livsmedelshantering%20och%20livsmedelshygien%20-%20Servicehus%20Rutin.pdf"
source_url: "https://botwebb.botkyrka.se/download/18.4b4928d418529a086ba12e9/1671612115623/Livsmedelshantering%20och%20livsmedelshygien%20-%20Servicehus%20Rutin.pdf"
---

Vård- och omsorgsförvaltningen
Dokumentet är beslutat av: [Verksamhetschef]
Dokumentet beslutades den: [2022-12-21]

---

Dokumentet gäller tillsvidare
Dokumentet ersätter: [Ny upprättad]
Dokumentansvarig är: [Verksamhetsutvecklare hemtjänst]

1/3
# RUTIN
Livsmedelshygien och
livsmedelshantering – rutin för servicehus
## Inledning
Rutinen gäller livsmedelshantering och livsmedelshygien på servicehus.
Rutinen är skriven utifrån livsmedelslagen (2006:804), branschriktlinjer för
offentlig säker mat (SKR) samt grundläggande kunskaper hos personal som
arbetar i socialtjänstens omsorg om äldre (SOSFS 2011:12).
## Roller och ansvar
➢ Medarbetare –följer rutinen. Meddelar kontaktman, koordinator
och enhetschef vid misstanke om undernäring.

➢ Kontaktman – skapar en tydlig genomförandeplan och vid risk ska
kontaktman ta kontakt med sjuksköterska

➢ Koordinator/Enhetschef ska omgående kalla till SIP möte för att
uträtta en handlingsplan för den boende. Att ansvara för att
personalen sätter sig in i egenkontrollen och hygienpolicyn samt att
följa dem och ansvara för att rutinen följs och egenkontrollen
genomförs kontinuerligt.
## Område
Rutinen berör livsmedelshygien och livsmedelshantering för boende på
servicehuset.
## Utförande
Vid inköp i butiken
➢ Kontrollera datummärkning på varorna
➢ Kontrollera att förpackningen inte är skadad
➢ Sträva efter att ta kyl och frysvaror sist innan du betalar
➢ För att bättre hålla temperaturen är det en fördel om man packar kyl-
och frysvaror tillsammans
➢ De inköpta livsmedlen ska snabbt föras hem till uppdragsgivaren

2/3
I hemmet
➢ Varor ska ställas in i kylskåp eller frys så fort som möjligt
➢ Se till att kylskåpet är rent när nya livsmedel ställs in.
➢ En gång i veckan gå genom kyl/frys och se om det finns gammal mat
som i samråd med uppdragsgivaren kastas. Det är inte tillåtet att
servera mat som är otjänlig.
Vid tillagning
➢ Tvätta händer, arbetsredskap och arbetsytor när du övergår från ett
arbetsmoment till ett annat
➢ Hantera råkött, rå fisk och kyckling separat från andra livsmedel
➢ Undvik få in jordbakterier genom att alltid skölja och rengöra
grönsaker och rotfrukter under rinnande vatten före tillagning
➢ Ta alltid bort dåliga eller skämda delar av livsmedlet
➢ Se till att mat som ska ätas ska ordentligt tillagad och het
➢ Låt soppor, såser och grytor koka ordentligt innan de serveras
➢ Se till att framför allt kyckling och fläskkött inte är rosa inuti när de
serveras
➢ Vid dukning försök uppmuntra till delaktighet samt duka upp så
maten är attraktiv

Förändringar i matvanor hos brukaren
Vid förändringar av brukarens matvanor ska omvårdnadspersonal rapportera
detta till enhetschef, sjuksköterska och dietist. Detta kan exempelvis vara i
matintag, nedsatt aptit, lång nattfasta, tugg- och sväljproblem eller
viktnedgång.

➢ Tala med brukaren om dennes uppfattning.
➢ Informera enhetschef, sjuksköterska och dietist.
➢ Kontakt med närstående kan vara bra om samtycke finns.
➢ Beroende på befintliga insatser – ta kontakt med
biståndshandläggare.

Personalhygien
Handhygien
➢ Handtvätt sker ofta och alltid:
-
Före arbetets början och efter raster.
-
Efter toalettbesök.
-
Vid byte av arbetsmoment.
-
Efter nysning och hostning, eller tagit i någon privat
tillhörighet (t ex mobil, glasögon).

3/3
-
Efter beröring av yttre emballage eller annat smutsigt.
➢ Händerna tvättas innan engångshandskar används och handskarna
byts lika ofta som handtvätt sker.
➢ Naglarna är välvårdade, omålade och korta.
Arbetskläder
➢ Alla som hanterar livsmedel bär lämpliga och rena arbetskläder.
Smycken
➢ Ringar, klockor, armband ska inte användas under arbetspasset.
Sjukdom och/eller smitta
➢ Alla är friska när de arbetar med mat.
➢ Den som visar symtom på smittsam sjukdom, har infekterade sår
eller hudinfektioner som kan spridas till livsmedel hanterar inte
oförpackade livsmedel och underrättar chef om detta.
➢ Den som haft mag-/tarmåkomma börjar inte arbeta med oförpackade
livsmedels förrän den varit symtomfri i 48 timmar.
➢ Den som bor med eller har kommit i kontakt med någon som har
mag-/tarmåkomma eller på annat sätt misstänker att den kan bära på
smitta underrättar chef om detta.
Efter utlandsresa
➢ Vid misstanke om smitta eller sjukdom, eller om personalen haft
symtom ta kontakt med vården omgående vid hemkomst.
➢ Diskussion sker med närmaste chef om hur och vilka arbetsuppgifter
som är lämpliga att arbeta med till provsvar kommer.