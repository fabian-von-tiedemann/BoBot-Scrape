---
title: "Delegering och dokumentation samt rengöring av läkemedelsskåp- Servicehus"
source_file: "Servicehus (SoL)/Delegering%20och%20dokumentation%20samt%20reng%C3%B6ring%20av%20l%C3%A4kemedelssk%C3%A5p-%20Servicehus.pdf"
source_url: "https://botwebb.botkyrka.se/download/18.21f1442d17ce4b6f17de7ca/1637936375118/Delegering%20och%20dokumentation%20samt%20reng%C3%B6ring%20av%20l%C3%A4kemedelssk%C3%A5p-%20Servicehus.pdf"
---

Vård- och omsorgsförvaltningen

1 [4]

Dokumentet är beslutat av: Verksamhetschef HT
Dokumentet beslutades den: 2021-11-24

---

Dokumentet gäller till den: 2025-05-25 (max 5 år)
Dokumentet ersätter: 2020-05-25
Dokumentansvarig är: Verksamhetsutvecklare HT
# RUTIN
Delegering och dokumentation samt rengöring av
läkemedelsskåp- Servicehus

## Inledning
Syftet med denna rutin är att säkerställa ett gemensamt arbetssätt med
delegering inom äldreomsorg samt LSS där kommunal hälso- och sjukvård har
ansvar. Rutinen utgår från tidigare arbetsmaterial om delegering och SOSFS-
1997-14.

## Roller och ansvar
Rutinen gäller på servicehuset Orren.
Enhetschefen, omvårdnadspersonal och sjuksköterska ansvarar för olika delar
av denna rutin.

- Enhetschefen ansvar för att bedöma när en personal är redo för
delegering samt för att personalen finns inlagda i verksamhetssystemet
och har tillgång till verksamhetssystemet (dosa eller mobilt BankID).

- Omsorgspersonalen ansvarar för att vara förberedd och gjort de
uppgifter som ska vara gjort innan delegeringstillfället.

- Sjuksköterska ansvarar för att ha utbildningsmaterial att låna ut till
personalen och att se till att den är uppdaterad. Sjuksköterskan ansvarar
även för uppföljning av delegeringsbeslutet.

## Område
Delegering, dokumentation vid delegering och rengöring av läkemedelsskåp

## Utförande
Inför delegering
- När enhetschefen bedömer att en personal är väl insatt i arbetet och lärt
känna brukarna informerar enhetschefen ansvarig sjuksköterska om att
personalen är aktuell för en delegering. Nattpersonal uppmanas av
enhetschef att själv ta kontakt med nattsjuksköterska när de arbetar och
boka in tid för att få material samt gå vidare i delegeringsprocessen.
Samtliga övriga förberedelser inför delegering ska vara gjorda innan
kontakt med nattsjuksköterska.

## BOTKYRKA KOMMUN
Vård- och omsorgsförvaltningen

2 [4]

- Enhetschefen lägger in personalen i verksamhetssystemet.
- Enhetschefen informerar personen att den, innan delegeringssamtalet,
måste göra följande webutbildningar: arbeta säkert med läkemedel
(plus insulin om det är aktuellt) samt basala hygienrutiner.

- Sjuksköterska lämnar ut lånemapp med information inför delegering.
Samtidigt som kompendiet hämtas bokas en tid för delegeringssamtal
med sjuksköterskan.

- Innan delegeringssamtal ska personalen ha läst igenom kompendiet och
gjort webbutbildningen arbeta säkert med läkemedel samt basala
hygienrutiner och skrivit ut diplomen.

Delegeringstillfälle
Läkemedel
- Vid delegeringssamtalet tar personalen med sig diplomen.
Sjuksköterskan och den som ska delegeras går gemensamt igenom
utbildningsmaterialet, dosetter, dosdispenserade läkemedel,
signeringslistor m.m. En utbildningslåda med material bör användas för
förtydligande.

- Personen skall sedan praktiskt och med ett kunskapsprov visa
sjuksköterskan att man förstår. Sjuksköterskan bedömer hur mycket
övning som behövs.

- Sjuksköterskan skriver delegering om hon/han anser att personen är
mogen, annars bokas en ny tid in. Det är viktigt att personen känner sig
trygg med att få delegering.

- Delegeringen gäller under en begränsad tid men max ett år.

Sjukvårdande uppgifter
- Sjuksköterskan instruerar den som ska delegeras hur arbetsuppgiften
ska utföras.

- Sjuksköterskan övervakar att den som ska delegeras klarar
arbetsuppgiften.

## BOTKYRKA KOMMUN
Vård- och omsorgsförvaltningen

3 [4]

- Delegering skrivs.

Efter delegering
- Uppföljning sker kontinuerligt i det dagliga arbetet och i strukturerad
form årligen i samband med att ny delegering ska skrivas.

- Uppföljning kan ske enskilt eller i grupp om behov finns då görs detta
på personalens APT.

Förnyelse av delegering
- När en persons delegering börjar gå ut uppmärksammar sjuksköterskan
enhetschefen om vems delegerings som böjar gå ut. Enhetschefen
meddelar sedan personalen att det är dags att göra webbutbildning och
boka delegeringssamtal.

- Personalen gör webbutbildningen arbeta säkert med läkemedel och
skriver ut diplomet.

- Efter genomgången webbutbildning bokar personalen ett
delegeringssamtal med sjuksköterskan. Delegeringssamtal kan
genomföras på samma sätt som ovan men också individanpassas för att
främja utveckling.

Viktigt vid delegering
- Delegering sker alltid efter individuell prövning och det är delegerande
sjuksköterska som avgör lämpligheten hos den som delegeras.

- Om en delegerad personal inte följer anvisningarna eller utför
arbetsuppgiften på ett olämpligt sätt är den sjuksköterska som får
kännedom om det ansvarig för att delegeringen återkallas.

- En delegering är alltid personlig och får inte överlåtas på annan.

## BOTKYRKA KOMMUN
Vård- och omsorgsförvaltningen

4 [4]

Delegering ska vara skriftlig
- Personalen får en grunddelegering i läkemedelshantering enligt
gällande rutin genom verksamhetssystemet. Den ska signeras i
verksamhetssystemet. Endast i undantagsfall kan delegering skrivas ut
och signeras på papper

- Delegeringen är giltig först när både personal och sjuksköterska
signerat delegeringen i verksamhetssystemet.

- Grunddelegeringen skrivs ut efter signering. Bilagan i pappersform
fylls i med personalens uppgifter och fästes ihop med
grunddelegeringen, förvaras i delegeringspärm på enheten.

- I bilagan, som är personbunden, uppdateras patientens namn och
personnummer under respektive delegerad arbetsuppgift med anvisning
för hand.

- Både delegerad personal och delegerande sjuksköterska signerar
uppgiften. Enhetschefen informeras vid uppdatering. Kopia skall
lämnas till enhetschefen.

Dokumentation vid delegering
Skyldighet att föra journal har bland annat den som har legitimation för yrket
eller person som genom delegering biträder en legitimerad yrkesutövare med
viss angiven arbetsuppgift. Personalen ska dokumentera i enlighet med
uppdraget exempelvis via signeringslista, registrering i verksamhetssystem.

Rengöring av läkemedelsskåp
•
Torka ur läkemedelsskåpet en gång i veckan. För att enkelt kunna följa
upp om det utförs kan enheten exempelvis ha en checklista där
personalen signerar att det är gjort. Listan kan sitta på insidan av dörren
till läkemedelsskåpet.