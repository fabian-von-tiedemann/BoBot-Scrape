---
title: "HJälpmedel samt besiktning Orren"
source_file: "Servicehus (SoL)/HJ%C3%A4lpmedel%20samt%20besiktning%20Orren.pdf"
source_url: "https://botwebb.botkyrka.se/download/18.7dcacad718977245a27dd9c/1690207403920/HJ%C3%A4lpmedel%20samt%20besiktning%20Orren.pdf"
---

Vård- och omsorgsförvaltningen
Dokumentet är beslutat av: [Verksamhetschef Hemtjänsten samt enhetschef för rehabteamet]
Dokumentet beslutades den: [2023-07-18]

---

Dokumentet gäller tillsvidare
Dokumentet ersätter: [Nytt dokument
Dokumentansvarig är: [Verksamhetsutvecklare hemtjänsten]

1/2
# RUTIN
Besiktning av hjälpmedel på servicehuset
Orren.
## Inledning
På servicehuset har seniorerna hjälpmedel av olika slag som behöver
införskaffas, finnas med i en inventarieförteckning, besiktigas samt
inlämnas för service eller reparation. Utöver detta finns arbetstekniska
hjälpmedel som personalen är i behov av för att kunna hjälpa seniorerna.
Samverkan mellan rehabenheten och servicehuset är väldigt viktig och
rutinen finns för att förtydliga vem som har vilket ansvar samt vem som gör
vad.
## Roller och ansvar
Enhetscheferna är ytterst ansvariga men delegerar uppgifterna till
koordinator på servicehuset samt till rehabenhetens personal.
Koordinator sköter inventarielistan och samordnar besiktningar med
rehabenheten.
Arbetsterapeut/fysioterapeut från rehabenheten gör en bedömning och
utprovning av till exempel lyft och säng på samma sätt som de gör för
seniorer i särskilt boende.
Enhetschef ansvarar för att säkerställa att personalen får kontinuerlig
utbildning i förflyttningsteknik.
## Område

Inventering, besiktning, åtgärder, införskaffande av nya hjälpmedel,
arbetstekniska hjälpmedel samt utbildning.

Inventering
Det finns en inventarielista i samarbetsrummet för Orrens servicehus där
även rehabpersonalen är medlemmar. Den som beställer ett hjälpmedel
ansvarar för att fylla i inventarielistan när hjälpmedlet anländer. Av listan
kan man utläsa vad för typ av hjälpmedel det är, vilken lägenhet det är
placerat i, vilket företag det kommer ifrån, modell, år det blev inköpt,
serienummer samt besiktningsdatum.

2/2
Besiktning
Koordinator beställer besiktning av servicehusets hjälpmedel enligt
inventarielistans datum. Samordning ska ske med arbetsterapeut,
fysioterapeut och sjuksköterska för att kunna besiktiga flera hjälpmedel
samtidigt.

Åtgärder
Koordinator ansvarar för att se till att de åtgärder som ska görs för de
hjälpmedel som servicehuset ansvarar för.

Rehabenheten och sjuksköterskeenheten ansvarar för att se till att de
åtgärder som ska ske görs för de hjälpmedel som respektive enhet har
ansvar för till dess att förskrivningsprocessen är fullständig. Regelbunden
uppföljning av medicintekniska produkter görs enligt
förskrivningsprocessen av legitimerad personal. Var god läs mer på
Socialstyrelsen.se angående förskrivningsprocessen vid behov. Därefter
kontaktar personalen eller senioren legitimerad personal då det uppstår
problem med medicintekniska produkter. I vissa fall ska senioren själv ta
kontakt med hjälpmedelscentralen för service och underhåll av hjälpmedel.

## Utförande
Personalen ansvarar för att använda de hjälpmedel som finns till hands samt
att meddela koordinator om något hjälpmedel inte fungerar som det ska.
Koordinator gör felanmälan och införskaffar nya arbetstekniska hjälpmedel.
Koordinator meddelar arbetsterapeut/fysioterapeut om hjälpmedlet är
förskrivet så att arbetsterapeut/fysioterapeut kan göra felanmälan, eventuellt
göra nya bedömningar eller förskriva nya hjälpmedel.