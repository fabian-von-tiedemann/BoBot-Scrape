---
title: "Lex Sarah rutin"
source_file: "Servicehus (SoL)/Lex%20Sarah%20rutin.pdf"
source_url: "https://botwebb.botkyrka.se/download/18.d037d0a19324563cc82a708/1732109247102/Lex%20Sarah%20rutin.pdf"
---

Vård- och omsorgsförvaltningen
Dokumentet är beslutat av: Verksamhetschef Hemtjänst
Dokumentet beslutades den: 2024-11-20

---

Dokumentet ersätter: Lex sarah 2024-09-20
Dokumentansvarig är: Verksamhetsutvecklare Hemtjänst
1/2
# RUTIN
Rapportera avvikelser och missförhållande enligt lex Sarah
## Inledning
Avvikelsehantering är en del av det systematiska kvalitetsarbetet och syftar
till att identifiera, rapportera och åtgärda de brister som uppmärksammas i
verksamheten. För att uppfylla god kvalitet behöver verksamheten jobba
systematiskt och förhindra att liknande händelser uppkommer igen.
Syftet med denna rutin är att säkerställa rapportering av avvikelser och
missförhållanden enligt lex Sarah. Rutinen gäller för medarbetare på
hemtjänst, servicehus samt dagverksamhet. Rutinen utgår från Botkyrkas
riktlinjer för avvikelser och missförhållanden.

## Roller och ansvar
Medarbetare är ansvarig för att:
 förstå att det finns en skyldighet att rapportera avvikelser
 skyndsamt rapportera händelser som påverkat eller skulle kunnat
påverka den enskilde negativt
 i ett akut skede vidta åtgärder för att säkerställa den enskildes
trygghet och hälsa
 om en situation är så allvarlig att omedelbara åtgärder måste vidtas
ska rapportören omgående prata med ansvarig enhetschef
 be om stöd vid osäkerhet om när eller hur en avvikelserapport ska
skrivas

Enhetschef ansvarar för att:
 Informera nyanställda om rapporteringsskyldighet och säkra att
medarbetare vet hur de ska rapportera avvikelser.
 Säkra att medarbetare genomför utbildningen ”Att rapportera” på
Botwebb
 Återkoppla till medarbetare i arbetsgruppen och tillsammans planera
och vidta åtgärder utifrån händelsen

## Utförande
Vad ska rapporteras?
1. Händelser som har lett till eller som kunde ha lett till negativa
konsekvenser för den enskilde.
2. Både aktiva och passiva handlingar och händelser: sådant som har
gjorts och sådant som inte gjorts.

2/2
3. Händelser, handlingar och försummelser som medarbetaren själv
varit med om eller fått kännedom om från andra.

Exempel:
- inte får tillräckligt att äta och dricka
- inte får tillräckligt med hjälp att tvätta sig eller borsta tänderna
- får för lite tillsyn
- blir dåligt bemött

Rapportera
När du upptäcker eller får kännedom om en händelse som kan ha påverkat
eller har påverkat en brukare på ett negativt sätt, ska du skriva en
avvikelserapport. Om en kollega redan skrivit en avvikelse om händelsen så
ska du inte göra en till.
Avvikelserapporten skrivs på Botwebb: Rapportering av missförhållanden och andra
avvikelser.  OBS: Du ska alltid välja ”Annan avvikelse” i rullistan.  Du kan även
skriva rapport under ”Webblänkar” i LMO appen i telefonen.

När du fyller i rapporten fokusera på att:
- Beskriv händelsen sakligt och utan värderingar. Redogör för vad som
har inträffat.
- När har det hänt? Hur upptäcktes händelsen?
- Vilka konsekvenser det kan ha inneburit för brukaren?
- Skicka in avvikelsen.

Efter att du har skrivit en avvikelserapport är det viktigt att dokumentera det
i den enskildes journal. Skriv vad avvikelsen handlar om och hänvisa till
avvikelserapportens nummer som är fyra siffror.
Systematiskt kvalitetsarbete
För att uppfylla god kvalitet behöver verksamheten jobba systematiskt och
förhindra att liknande avvikelser/missförhållanden uppkommer igen.
Verksamheten skall fortlöpande utvecklas och säkras av ansvarig chef enligt
följande:
1. utreder inkommen avvikelserapport utifrån Botwebbs utbildning “Att
utreda”.
2. informerar medarbetare och den enskilde om utredningens beslut
3. planerar för att vidta åtgärder utifrån händelsen tex ändra rutiner och
arbetssätt så att missförhållanden och risker inte upprepas.
4. att medarbetare görs delaktiga och hjälper till att ta fram åtgärder
5. säkerställer att relevant information har dokumenterats i social journal.
6. registrerar åtgärderna i Life Care avvikelseutredning
7.följer upp och utvärderar de åtgärder som beslutats i utredningen och
återkopplar till medarbetare