---
title: "HSL-uppdrag - rutin"
source_file: "Servicehus (SoL)/HSL-uppdrag%20-%20rutin.pdf"
source_url: "https://botwebb.botkyrka.se/download/18.3fa636f318631535f7f7b60/1676033860750/HSL-uppdrag%20-%20rutin.pdf"
---

Vård- och omsorgsförvaltningen
Dokumentet är beslutat av: Ramona Grapenhielm omsorgschef och Carin Djäken verksamhetschef hemtjänst
Dokumentet beslutades den: 2023-02-10

---

Dokumentet gäller tillsvidare
Dokumentet ersätter: Nyupprättad
Dokumentansvarig är: verksamhetsutvecklare hemtjänst

1/3
# RUTIN
HSL-uppdrag för boende på servicehus
## Inledning
Syftet med HSL-uppdrag är att på ett tydligt och säkert sätt förmedla
information och instruktion om ordinerade åtgärder från legitimerad hälso-
och sjukvårdspersonal till omsorgspersonal. Genom HSL-uppdrag får
omsorgspersonal en strukturerad och individbaserad beskrivning av de
arbetsuppgifter som ska utföras hos den boende.
Rutinen utgår från Botkyrka kommuns riktlinje för kommunal hälso- och
sjukvårds avsnitt 2, journalföring.
## Roller och ansvar
Verksamhetschef – ansvarar för att rutin finns
Enhetschef - ansvarar för att medarbetare känner till och arbetar i enlighet
med rutin
Legitimerad hälso- och sjukvårdspersonal – ansvarar för att utforma,
ordinera, förmedla och handleda HSL-uppdrag
Omsorgspersonal -ansvarar för att känna till, följa och arbeta i enlighet med
rutin
## Område
HSL-uppdrag är en detaljerad individbaserad beskrivning av ordinerad
åtgärd som legitimerad hälso- och sjukvårdspersonal vidarebefordrar till
omsorgspersonal för utförande.
Nytt HSL-uppdrag
Legitimerad hälso- och sjukvårdspersonal ansvarar för att:
- Bedöma, ordinera och skicka HSL-uppdrag.
- Instruera och handleda omsorgspersonal om skickade HSL-uppdrag
vid uppstart samt vid behov.
- Dokumentera ordinerad åtgärd som ett HSL-uppdrag och skicka
uppdrag digitalt via Life Care. I uppdraget ska framgå om
omsorgspersonalen ska dokumentera uppdraget som utfört genom
något av följande tre alternativ;
1) Signering på signeringslista
2) Dokumentation i Life Care Utförare under HSL-uppdraget
eller

2/3
3) Ingen signering behövs och uppdraget skickats endast som
instruktion.
- Påminna omsorgspersonal om förändring (att nytt HSL-uppdrag
skapats) genom att skicka ett meddelande via Life Care
meddelandefunktion till omsorgspersonal på berörd enhet.
- Regelbunden uppföljning av hur HSL-uppdraget fungerar för den
boende och vid behov återkoppling till omsorgspersonal och
enhetschef.
Enhetschef ansvarar för att:
- Verkställa HSL-uppdraget genom att se till att omsorgspersonal tar
del av befintliga och nyinkomna uppdrag.
- Se till att det finns resurser för att utföra ordinerade HSL-uppdrag
och att omsorgspersonal bevakar nyinkomna och förändrade HSL
uppdrag.
Omsorgspersonal ansvarar för att:
- I början av varje arbetspass läsa Life Care-meddelande för att
kontrollera om det finns några nytillkomna eller avslutade HSL-
uppdrag.
- Informera kollegor om förändringar i nytillkomna eller avslutade
HSL-uppdrag.
Om HSL-uppdraget inte går att utföra
Om ett ordinerat HSL-uppdrag inte går att utföra hos en boende, ansvarar
omsorgspersonal för att meddela legitimerad hälso- och sjukvårdspersonal
snarast. Om det är ett akut ärende ska kontakt ske via telefon och om
ärendet inte är brådskande ska en vårdbegäran skickas via Life Care.
Att uppdraget inte gör att genomföra ska sedan dokumenteras i den boendes
journal och anledning till varför uppdraget inte går att genomföra ska anges.
Om stöd behövs vid utförande av HSL-uppdrag
Om förtydligande eller ytterligare handledning behövs för att utföra HSL-
uppdraget ansvarar omsorgspersonal för att kontakta legitimerad hälso- och
sjukvårdspersonal via telefon eller via vårdbegäran i Life Care.
Omsorgspersonal ansvarar för att kontakta enhetschef vid frågor som gäller
resurser, bemanning, kompetens, eller behov av material vid utförande av
HSL-uppdrag.

3/3
Avsluta HSL-uppdrag
Legitimerad hälso- och sjukvårdspersonal bedömer om HSL-uppdrag ska
avslutas, avslut sker i Life Care. Enhetschef får då automatiskt en notis om
förändring via Life Care.
Legitimerad hälso- och sjukvårdspersonal påminner sedan omsorgspersonal
via Life Care-meddelandefunktion om att ett HSL-uppdrag har avslutats.