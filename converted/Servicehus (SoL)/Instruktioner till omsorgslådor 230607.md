---
title: "Instruktioner till omsorgslådor 230607"
source_file: "Servicehus (SoL)/Instruktioner%20till%20omsorgsl%C3%A5dor%20230607.pdf"
source_url: "https://botwebb.botkyrka.se/download/18.25aeabbc1884c55dabc3c3b7/1686126818634/Instruktioner%20till%20omsorgsl%C3%A5dor%20230607.pdf"
---

1/22
# OMSORGSLÅDAOR INSTRUKTIONER OCH CHECKLISTOR
/Vård- och omsorgsboende Botkyrka kommun/

/22-03-23 uppdaterad 23-06-07/

Instruktioner för omsorgslåda
I omsorgslåda finns material och instruktioner för att mäta temperatur, puls,
blodtryck, blodsocker, ta urinprov och material för att göra munvård. Till
instruktionerna hör även bilagor med checklistor för batteribyte.
Om en boende har försämrats i sitt mående kan det bli aktuellt att du göra ett
antal kontroller i samband med att du kontaktar sjuksköterskan. I
instruktionerna står det hur du som medarbetare ska göra dessa kontroller.
Temperaturmätning- ”ta tempen”
För att ta tempen behöver du termometer, linsskydd (”tempskydd”) och
instruktion (”gör så här” + instruktion för rengöring, underhåll, kalibrering
och förvaring samt batteribyte). På din enhet kan det finnas termometrar
som mäter i hörselgång (öron) eller på pannan. Modellerna kan skilja sig åt
något. Om du är osäker, kontakta din sjuksköterska.
Temperaturmätning örontermometer
Örontermometer mäter temperaturen från trumhinnan och hörselgången.
Värdet kan bli för högt om örat legat mot kudden precis före mätning. Välj
därför det andra örat eller vänta därför 10 min innan du mäter. Vänta även
10 minuter om den boende haft huvudbonad eller hjuvudduk på sig.
Tillämpa basala hygienrutiner under hela momentet.
Gör så här:
1. Tag loss termometern från laddningsdockan/laddningsstationen och
lyft bort ev skyddslock.

2. Kontrollera att linsen är ren. Om synligt smutsig se ”Rengöring
och förvaring” efter punkt 10.

Vård- och omsorgsboende Botkyrka kommun
Verksamhetsutvecklare Elisabet Hedin Ribeiro 230607
3.  Kontrollera att termometern fungerar genom att trycka på
strömbrytningsknappen. I displayen visas då ”OK”/0.

4. Sätt på linsfilter. En symbol blinkar i displayen för att påminna dig
om att använda linsfilter:

Linsfilter ser ut så här:

Sätt på linsfiltret på spetsen av termometern genom att trycka
termometerns spets rakt in i linsfiltret direkt från lådan och dra sedan
rakt ut.

5. Termometern är nu redo att användas. I displayen visas den här
bilden:

Vård- och omsorgsboende Botkyrka kommun
Verksamhetsutvecklare Elisabet Hedin Ribeiro 230607
6. För varsamt in spetsen rakt in i hörselgången på den boende. Håll
termometern så att spetsen riktas mot den boendes öga på motsatta
sidan, på så sätt vet du att den är i rätt läge i förhållande till
trumhinnan. Se till att hörselgången sluter tätt om spetsen under hela
mätningen, annars blir det ett felvärde.

7. Tryck på startknappen
. En lampa kommer att lysa i 3
sekunder för att visa att temperaturavläsning sker.
8. Om mätning har gått att bra hörs ett långt pip. Resultatet visas
på displayen och första temperaturmätning är då klar.

9. Om mätning inte har gått bra hörs en sekvens med korta
upprepade pip. Lampan på displayen släcks och displayen visar ett
felmeddelande (POS = positionsfel). Gå då tillbaka till punkt 5 och
se över hur du placerat termometern.

10.   Mät två gånger i samma öra och notera det högsta värdet. Sätt
på ett nytt linsfilter för varje mätning genom att trycka på
ejectknappen
för att ta bort och kassera använt linsfilter och
sätta på ett nytt rent.

Vård- och omsorgsboende Botkyrka kommun
Verksamhetsutvecklare Elisabet Hedin Ribeiro 230607

11. Termometer stängs av automatiskt efter 60 sekunders om du inte gör
något. Termometern kan också stängas av genom att trycka och hålla
nere Power-knappen.
. Displayen blinkar kort OFF och den blir
blank.
Rengöring och förvaring
Linsen är den känsligaste delen av termometern. Om man oavsiktligt använt
termometern utan linsfilter kan linsen försiktigt rengöras med en tops.
Använd en mjuk, torr trasa för att dagligen rengöra termometerdisplayen
och utsidan. Använd inte slipande rengöringsmedel eller desinfektions-
medel. Sänk aldrig ner termometern i vatten eller annan vätska. Förvara
termometern och linsfilter på en torr plats fri från damm och föroreningar
och borta från direkt solljus

Batteribyte
Termometern drivs av 2 st 1,5 V AA-batterier. Vid batteribyte, lyft
batteriluckan och byt ut de gamla batterierna. Kasserade batterier ska
källsorteras.
Underhåll, kalibrering och service
Den som använder termometerns ansvarar för att följa tillverkarens
instruktioner och vara varsam med utrustningen. Termometern har
kalibrerats när den tillverkades och om den används enligt bruksanvisningen
krävs ingen periodisk justering. Om du vid något tillfälle är osäker på
noggrannheten i temperaturmätningarna, kontakta din enhetschef.

Vård- och omsorgsboende Botkyrka kommun
Verksamhetsutvecklare Elisabet Hedin Ribeiro 230607
Enhetschef tar vid behov vidare kontakt med sjuksköterska och tillverkare.
Rutin för underhåll av medicintekniska produkter ka uppfylla kraven i
Socialstyrelsens föreskrift SOSFS 2008.
Bruksanvisning: Braun ThermoScan 5 Manual [IRT 6020/6500/6510] -
Manualer + (manuals.plus)

Temperaturmätning panntermometer
Panntermometern mäter infraröd energi som strålar ut från huden i mitten av
pannan. Energi samlas upp genom linsen och omvandlas till ett
kroppstemperaturvärde. För att få ett korrekt värde ska den boende inte
dricka, äta eller vara fysiskt aktiva under eller direkt före mätningen. Innan
du gör en mätning, ta av ev huvudbonader, för undan hår och tvätta bort ev
svett och smuts från pannområdet. Vänta 10 minuter efter rengöring innan
du gör mätningen. Panntermometer fungerar inte om den boende har
ärrvävnad eller öppna sår i pannan. Tillämpa basala hygienrutiner under
hela momentet.
Gör så här:
1. Ta bort skyddslocket.

2. Kontrollera att termometern fungerar. Tryck och släpp
strömbrytaren en gång. Bakgrundsbelysningen tänds och
startsekvensen börjar.

3. Placera termometern på eller upp till 5 cm från mitten av pannan,
precis mellan ögonbrynen. Det är viktigt att hålla termometern och
pannan stadigt under mätningen eftersom rörelse hindrar
temperaturavläsningen.

Vård- och omsorgsboende Botkyrka kommun
Verksamhetsutvecklare Elisabet Hedin Ribeiro 230607

4. Tryck på temperaturknappen (håll ned knappen eller tryck och
släpp den) för att starta mätningen.

När termometern är placerad korrekt visar skärmen en streckad linje
medan den läser av temperaturen under 2 sekunder.

5. Om du har placerat termometern rätt visar displayen
temperaturavläsningen och ett bekräftelsepip hörs.
Om du placerat termometern fel - för långt från pannan kommer
den att uppmana dig att flytta termometern närmare. I displayen
visas då dessa bilder:

Flytta långsamt termometern mot pannan tills den horisontella linjen
(punkt 4) syns och temperaturavläsningen visas.

Vård- och omsorgsboende Botkyrka kommun
Verksamhetsutvecklare Elisabet Hedin Ribeiro 230607
6. Läs av temperaturen och upprepa mätningen en gång till (punkt 3).

7. Termometern stängs av automatiskt efter 60 sekunder om du inte
gör något. Du kan också stänga av den genom att trycka på
strömbrytningsknappen.

Rengöring och förvaring
Använd en mjuk, lätt fuktad trasa för att dagligen rengöra
termometerdisplayen och utsidan. Använd en spritservett eller bomullspinne
fuktad med alkohol (70% isopropyl) för att rengöra mätsonden. Se till att
ingen vätska kommer in i termometern.
Sänk aldrig ner termometern i vatten eller annan vätska. Förvara
termometern på en torr plats fri från damm och föroreningar och borta från
direkt solljus
Batteribyte
Termometern drivs av 2 st 1,5 V AA-batterier. Vid batteribyte, lyft
batteriluckan och byt ut de gamla batterierna. Kasserade batterier ska
källsorteras. Dessa bilder visas i displayen när batterierna är på väg att ta
slut och när de är slut.

Underhåll, kalibrering och service
Den som använder termometerns ansvarar för att följa tillverkarens
instruktioner och vara varsam med utrustningen. Termometern har
kalibrerats när den tillverkades och om den används enligt bruksanvisningen
krävs ingen periodisk justering. Om du vid något tillfälle är osäker på

Vård- och omsorgsboende Botkyrka kommun
Verksamhetsutvecklare Elisabet Hedin Ribeiro 230607
noggrannheten i temperaturmätningarna, kontakta din enhetschef.
Enhetschef tar vid behov vidare kontakt med sjuksköterska och tillverkare.
Rutin för underhåll av medicintekniska produkter ka uppfylla kraven i
Socialstyrelsens föreskrift SOSFS 2008.
Bruksanvisning: Braun NTF 3000 No Touch Thermometer
Instruktionsmanual - Manualer + (manuals.plus)

Automatisk blodtrycks- och pulsmätning
Med detta mätinstrument mäter du blodtryck (systoliska/övertryck och
diastoliska/undertryck) och pulsfrekvens samtidigt. För att mätningen ska
bli korrekt ska den boende vara avslappnad, befinna sig i en behaglig
rumstemperatur och avstå från att motionera, bada, äta, röka och dricka
kaffe/te/alkohol 30 minuter före mätning. Det är viktigt att den boende
ligger/sitter bekvämt, inte har korsade ben och har fotsulorna i marken om
hen sitter. Före mätningen ska den boende vila minst 5 minuter under
tystnad. Tillämpa basala hygienrutiner under hela momentet.
Modellerna för blodtrycks- och pulsmätning kan skilja sig åt något. Om du
är osäker, kontakta din sjuksköterska.
Gör så här:
1. Den boendes arm ska vara avslappnad och ligga med handflatan
uppåt. Underarmen ska vila mot ett stöd, till exempel ett bord eller
armstöd på fåtölj.
2. Placera blodtrycksmanschetten direkt mot huden utan kläder
under. Ta av eller rulla upp åtsittande ärm på den arm där mätningen
ska göras. Manschetten ska sitta på överarmen i höjd med mitten av
bröstbenet (sternum). Nedre kant på manschetten ska sitta 2 till 3 cm
ovanför armbågen. Markören (pil under slangen) ska vara centrerad
mitt på armens insida. Dra åt manschetten med kardborrebandet så
att den inte glider ner. Du ska kunna få in ett finger mellan huden
och manschetten.
3. Tryck på O/I-START-knappen. Manschetten börjar då blåsas upp
automatiskt och mätning påbörjas.

Vård- och omsorgsboende Botkyrka kommun
Verksamhetsutvecklare Elisabet Hedin Ribeiro 230607

4. När mätningen är klar visas värdet i displayen. Det kan se ut som
bilden här nedanför:

I bilden ovanför är136 mm Hg övertryck, 100 mm Hg undertryck
och 70 puls/minut.
5. Mätaren stängs av automatiskt efter två minuter. Du kan också
stänga av den genom att trycka på 0/I START-knappen. Mätvärde
sparas automatiskt i minnet även efter att du stängt av mätaren.
Rengöring och förvaring
Mätaren ska rengöras med en mjuk, torr trasa och manschetten med mjuk,
fuktig trasa och tvål. Mätare och manschett får inte tvättas eller doppas i
vatten eller andra vätskor. Förvara instrumentet på en torr plats fri från
damm och föroreningar och borta från direkt solljus.
Batteribyte
Mätaren drivs av 4 st 1,5 V AA-batterier. Om symbolen för svagt eller
förbrukat batteri (blinkande eller överkryssad batterisymbol) visas på
displayen ska du stänga av enheten och byta alla batterierna samtidigt.
Kasserade batterier ska källsorteras.
Underhåll, kalibrering och service
Den som använder mätaren ansvarar för att följa tillverkarens instruktioner
och vara varsam med utrustningen. Mätaren har kalibrerats när den
tillverkades och om den används enligt bruksanvisningen krävs ingen
periodisk justering. Om du vid något tillfälle är osäker på noggrannheten i
mätningarna, kontakta din enhetschef. Enhetschef tar vid behov vidare
kontakt med sjuksköterska och tillverkare. Rutin för underhåll av

Vård- och omsorgsboende Botkyrka kommun
Verksamhetsutvecklare Elisabet Hedin Ribeiro 230607
medicintekniska produkter ka uppfylla kraven i Socialstyrelsens föreskrift
## SOSFS 2008.
Bruksanvisning: M6.indd (ajmedical.se)

Blodsockermätning
Att ta blodsocker är en delegerad hälso- och sjukvårdsuppgift. För att ta
blodsocker behöver du blodsockermätare, lansetter/provtagare,
teststickor/testremsa, kompress/tork samt instruktion (”gör så här” +
instruktion för rengöring, förvaring, underhåll, service, kalibrering och
batteribyte). Tillämpa basala hygienrutiner under hela momentet.
Modellerna för blodsockermätning kan skilja sig åt något. Om du är osäker,
kontakta din sjuksköterska.
Gör så här:
1. Förbered och duka fram blodsockermätare, teststicka,
lansett/provtagare och kompress. Kontrollera utgångsdatum på
testremsan så att den inte har passerats. Du kan sätta in teststickan i
blodsockermätaren redan nu, eller sätta in teststickan efter att du har
samlat upp blodsdroppen. Teststickans metalldel ska sättas in i
blodsockermätaren och ändan med en skåra utåt.
2. Värm kalla händer – för att få ett bra blodflöde bör den boendes
hand vara varm och avslappnad. Du kan värma genom att massera
hand och fingrar lätt eller genom att använda en värmekudde eller
handske fylld med varmt vatten. Det får inte vara varmare än
maximalt 42oC när värmekällan ligger direkt mot huden.
3. Välj stickställe. Alla fingrar kan användas men välj helst ring- eller
långfingren. Undvik att sticka mitt på fingerblomman eftersom det
där finns många nervändor som kan göra ont. Sikta på sidorna utan
att komma för nära nagelvallen. Byt stickställe ofta.

Vård- och omsorgsboende Botkyrka kommun
Verksamhetsutvecklare Elisabet Hedin Ribeiro 230607
4. Tvätta fingret i ljummet vatten och mild tvål för att rengöra och
värma upp provstället. Skölj noga och torka rent. Använd inte
desinficeringsmedel. Vänd den boendes handflata uppåt och håll i
fingret lätt för att förebygga plötsliga rörelser.
5. Stick genom att aktivera lansett/provtagarens automatik (se
tillverkarens bruksanvisning). Ta bort lansett/provtagare från fingret.
Släpp greppets tryck direkt efter sticket så att blodet kan rinna till.

6. Pressa lätt med tummen och pekfingret från yttre fingerleden upp
mot fingerblomman. Du ska inte trycka för hårt, dra eller mjölka då
det leder till felaktigt mätresultat.
7. Torka bort den första droppen blod. På så sätt påverkas
mätningen inte av eventuell kvarvarande smuts på huden.
8. Låt det bildas en andra ordentlig droppe på fingret och rör vid
bloddroppen med framkanten av testremsans ända med skåra. Blodet
sugs då automatiskt in. Mätaren piper och blinkar när den fått
tillräckligt med blod i testremsan.

9. Resultatet syns efter ett par sekunder i blodsockermätarens
display. Mätaren stänger av sig 5 sekunder efter att testremsan tagits
bort. Gör ett nytt stick om du inte kan få fram en tillräckligt stor
droppe.
10. Efter provtagningen kan den boende hålla en kompress/tork mot
fingret tills det slutar blöda.
11. Släng lansett/provtagare och testremsor på ett säkert sätt enligt
rutin.
Rengöring och förvaring
Blodsockermätare ska rengöras med mjuk, lätt fuktad trasa med liten mängd
milt diskmedel. De får inte sprejas ned med rengöringsmedel, sänkas ned i

Vård- och omsorgsboende Botkyrka kommun
Verksamhetsutvecklare Elisabet Hedin Ribeiro 230607
vatten eller annan vätska. Förvaras på en torr plats fri från damm och
föroreningar och borta från direkt solljus.
Teststickor ska förvaras i sin ursprungliga burk, skyddas mot direkt solljus
och fukt i en temperatur mellan 2-30 grader C. Om det finns torkmedel i
burken ska det inte tas bort. Kontrollera alltid att utgångsdatum inte passerat
innan du använder teststickan.
Lansetter/provtagare ska förvaras på torr och ren plats fri från damm.
Batteribyte
Blodsockermätaren drivs av ett 3 volts litiumbatteri, knappcellsbatteri typ
CR2032. För att byta batteri, öppna batteriluckan på baksidan, tag ut det
gamla batteriet och sätt in ett nytt med +-sidan uppåt. Sätt tillbaka
batteriluckan och tryck så att den stängs. Kasserade batterier ska
källsorteras.

Underhåll, kalibrering och service
Den som använder blodsockermätaren ansvara för att följa tillverkarens
instruktioner och vara varsam med utrustningen. Blodsockermätaren har
kalibrerats när den tillverkades och om den används enligt bruksanvisningen
krävs ingen periodisk justering. Om du vid något tillfälle är osäker på
noggrannheten i mätningarna, kontakta din enhetschef. Enhetschef tar vid
behov vidare kontakt med sjuksköterska och tillverkare. Rutin för underhåll
av medicintekniska produkter ka uppfylla kraven i Socialstyrelsens
föreskrift SOSFS 2008.
Bruksanvisning: accu-chek_aviva_manual_sv_fi_no_dk.pdf

Ta urinprov för urinodling
Vid misstanke om urinvägsinfektion kan ett urinprov ge svar. Tillämpa
basala hygienrutiner under hela momentet.
Så här ser provtagningsrören ”plaströr sterilt 10 ml gul kork” ut:

Vård- och omsorgsboende Botkyrka kommun
Verksamhetsutvecklare Elisabet Hedin Ribeiro 230607

## URINPROVTAGNING BOENDE UTAN KAD:
Uppegående boende - gör så här:
Vid provtagning bör urinblåsan vara välfylld. Den boende ska helst inte ha
kissat på fyra timmar före provtagning och provet ska tas från ”mittstrålen”
dvs under mitten av urineringen då stor del av normalfloran i urinröret
sköljts bort.
1. Duka fram material: rena kompresser, ljummet vatten, ev mild
tvål, engångsspruta och provtagningsrör.
2. Förberedelse kvinna: vid flytning eller blödning, täck
slidöppningen med en tork/tampong. Tvätta rent runt
urinrörsmynning och låt torka. Håll isär blygdläpparna.
3. Förberedelse man: för tillbaka förhuden. Tvätta rent runt
urinrörsmynning och låt torka.
4.  Mittstrålen samla urin: be den boende att först kissa en skvätt i
toaletten, för sedan in plastbägaren i urinstrålen.
5. Överför urinen till provtagningsröret 2-5 ml.
6. Förvaring: när urinprovet är taget ska det förvaras kylt för att
förhindra tillväxt av bakterier. Provet är hållbart i kylskåp max
tre dygn utan att det påverkar provkvaliteten.
Sängliggande patient – gör så här:
1. Duka fram material: rena kompresser, bäcken, ljummet vatten,
ev mild tvål, engångsspruta och provtagningsrör.
2. Förberedelse kvinna: vid flytning eller blödning, täck
slidöppningen med en tork/tampong. Tvätta runt
urinrörsmynning och torka torrt. Håll isär blygdläpparna.
3. Förberedelse man: för tillbaka förhuden. Tvätta runt
urinrörsmynning och torka torrt.
4. Lägg ett nydesinfekterat bäcken under den boende.
5. Efter urineringen dra omedelbart upp 2-5 ml urin från bäckenet
med engångsspruta och spruta in i provröret.
6. Förvaring: när urinprovet är taget ska det förvaras kylt för att
förhindra tillväxt av bakterier. Provet är hållbart i kylskåp max
tre dygn utan att det påverkar provkvaliteten.

Vård- och omsorgsboende Botkyrka kommun
Verksamhetsutvecklare Elisabet Hedin Ribeiro 230607
## URINPROVTAGNING BOENDE MED KAD:
Provtagning KAD ska helst göras genom att KAD byts och prov tas ur
nysatt KAD. Det rekommenderas framför allt för boende som har haft KAD
under en längre tid. Om boende nyligen bytt KAD eller endast haft den kort
tid kan prov tas ut befintlig KAD. Om du är osäker, kontakta din
sjuksköterska.
Själva provtagningen från KAD kan sedan göras antingen från KAD-
slangen, från urinuppsamlingspåsen eller från knapp på påse.
Provtagning ur KAD-slang - gör så här:
Provtagning ur KAD-slang kan endast göras på silikon- eller latexkatetrar,
inte ur KAD av genomskinlig PVC-plast. Perforering av silikonkatetrar med
spruta och kanyl medför viss risk för läckage.
1. Duka fram material: slangklämma, rena kompresser,
klorhexidinsprit 5 mg/ml eller 70% etanol, engångsspruta med kanyl
och provtagningsrör.
2. Stäng av KAD:en 30 – 60 min före provtagning. Stäng av genom att
sätta på slangklämma på slangen till urinuppsamlingspåsen.
3. Desinfektera KAD-slang med klorhexidinsprit 5 mg/ml eller 70%
etanol och låt torka.
4. Punktera med engångsspruta och kanyl KAD-slangen nedanför
förgreningsstället.

5. Dra upp 2-5 ml urin och spruta in i provröret.
6. Förvaring: när urinprovet är taget ska det förvaras kylt för att
förhindra tillväxt av bakterier. Provet är hållbart i kylskåp max tre
dygn utan att det påverkar provkvaliteten
Provtagning ur urinuppsamlingspåse med knapp - gör så här:
Det finns tömbara urinuppsamlingspåsar med provtagningsknapp längst upp
på påsen vid kopplingsstället. Där kan en engångsspruta utan kanyl sätts in
och urin dras ut.
1. Duka fram material: slangklämma, rena kompresser,
klorhexidinsprit 5 mg/ml eller etanol 70%, engångsspruta och
provtagningsrör.

Vård- och omsorgsboende Botkyrka kommun
Verksamhetsutvecklare Elisabet Hedin Ribeiro 230607
2. Stäng av KAD:en 30 – 60 min före provtagning. Stäng av genom att
sätta på slangklämma på slangen till urinuppsamlingspåsen.
3. Desinfektera provtagningsknappen med klorhexidinsprit 5mg/ml
eller etanol 70%.
4. Punktera provtagningsknappens membran med en
engångsspruta.
5. Dra upp 2-5 ml urin och spruta in i provröret.
6. Förvaring: när urinprovet är taget ska det förvaras kylt för att
förhindra tillväxt av bakterier. Provet är hållbart i kylskåp max tre
dygn utan att det påverkar provkvaliteten
Provtagning ur urinuppsamlingspåse – gör så här:
Om det saknas provtagningsknapp på påsen.
1. Duka fram material: rena kompresser, klorhexidinsprit 5 mg/ml
eller etanol 70%, engångsspruta, bäcken, ny urinuppsamlingspåse
och provtagningsrör.
2. Desinfektera kateteröppningen med klorhexidinsprit 5 mg/ml eller
etanol 70%.
3. Byt till ny tömbar urinuppsamlingspåse.
4. Stäng av KAD:en 30-60 min före provtagning genom att sätta
slangklämma på slangen till urinuppsamlingspåsen.
5. Desinfektera tömningsventilen på urinuppsamlingspåsen med
klorhexidinsprit 5 mg/ml eller etanol 70%.
7. Tappa ur urin via uppsamlingspåsens ventil till ett bäcken (eller
annat rent kärl).
8. Dra upp 2-5 ml urin och spruta in i provröret.
9. Förvaring: när urinprovet är taget ska det förvaras kylt för att
förhindra tillväxt av bakterier. Provet är hållbart i kylskåp max tre
dygn utan att det påverkar provkvaliteten

Munvård
Äldre löper risk att få dålig munhälsa. När vi åldras minskar
salivproduktionen, mängden kariesframkallande bakterier ökar, tänder och
slemhinnor blir skörare och rörlighet och känsel i tunga, läppar och kinder
blir sämre. Många läkemedel kan bidra till nedsatt salivproduktion och
funktionsnedsättning, annan sjuklighet och nedsatt motorik kan göra det
svårt att på egen hand klara av sin munhygien.
En försämrad munhälsa ökar risken för lunginflammation, diabetes och
hjärt- och kärlsjukdom varför medarbetare behöver känna igen tidiga tecken
på ohälsa i munnen och vet hur man ger munvård.
Vad ingår i daglig munvård
Daglig munvård ska ske minst två gånger om dagen.

Vård- och omsorgsboende Botkyrka kommun
Verksamhetsutvecklare Elisabet Hedin Ribeiro 230607

1. Inspektion av munhålan (minst en ggn/dag).
2. Tandborstning med fluortandkräm (två ggn/dag)
3. Rengöring mellan tänderna (minst en ggn/dag)
4. Rengöring av fasta och avtagbara proteser (en ggn/dag)
5. Rengöring av den tandlösa munslemhinnan (minst en ggn/dag)
6. Lindra muntorrhet
7. Ev extra fluorbehandling

Vid behov av extra mellanmål var noga med att skölja munnen och svabba
med fluorsköljningsvätska eller tandkräm.
Munvårdspinnar ser ut så här:

Munvårdspinnar kan användas till flera moment inom munvård.

Vård- och omsorgsboende Botkyrka kommun
Verksamhetsutvecklare Elisabet Hedin Ribeiro 230607
Salivstimulerande munspray kan användas för att fukta torra slemhinnor,
stimulera salivbildningen, skydda tandemaljen och för att ge en frisk känsla
i munnen. Munspray finns med och utan tillsats av pepparmint.

Om salivstimulerande munspray inte finns går det bra att använda en mild
neutral matolja och munvårdspinne.

## Bilagor
Bilaga 1: Checklista batteribyte termometer
Bilaga 2: Checklista batteribyte blodtrycks- och pulsmätare
Bilaga 3: Checklista batteri blodsockermätare
Bilaga 4: Inventarielista över medicinteknisk utrustning

Vård- och omsorgsboende Botkyrka kommun
Verksamhetsutvecklare Elisabet Hedin Ribeiro 230607
Bilaga 1:
Checklista batteribyte termometer
Gör i samband med egenkontroller februari, maj och oktober.
Enhet/avdelning: ______________________________
Typ av batteri: 2 st 1,5 V AA-batterier
Datum
Batteribyte
Signatur
Signaturförtydligande

Vård- och omsorgsboende Botkyrka kommun
Verksamhetsutvecklare Elisabet Hedin Ribeiro 230607
Bilaga 2:
Checklista batteribyte blodtrycks- och
pulsmätare
Gör i samband med egenkontroller februari, maj och oktober.
Enhet/avdelning: ______________________________
Typ av batteri: 4 st 1,5 V AA-batterier
Datum
Batteribyte
Signatur
Signaturförtydligande

Vård- och omsorgsboende Botkyrka kommun
Verksamhetsutvecklare Elisabet Hedin Ribeiro 230607
Bilaga 3:
Checklista: batteribyte blodsockermätare
Gör i samband med egenkontrolerl februari, maj och oktober.
Enhet/avdelning: ______________________________
Typ av batteri: 1 st 3-volts litiumbatteri, knappcellsbatteri typ CR2032.
Datum
Batteribyte
Signatur
Signaturförtydligande

Vård- och omsorgsboende Botkyrka kommun
Verksamhetsutvecklare Elisabet Hedin Ribeiro 230607
Bilaga 4:
Blankett inventarieförteckning
medicinteknisk utrustning/produkt
Gör i samband med egenkontroll februari, maj och oktober.
Enhetens namn:___________________________________________

Produkt
Leverantör/
tillverkare
Inköpsår
Datum för
genomförd
kontroll/besiktning
Datum för
reparation

Vård- och omsorgsboende Botkyrka kommun
Verksamhetsutvecklare Elisabet Hedin Ribeiro 230607