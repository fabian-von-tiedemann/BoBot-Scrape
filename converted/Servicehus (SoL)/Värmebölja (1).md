---
title: "Värmebölja (1)"
source_file: "Servicehus (SoL)/V%C3%A4rmeb%C3%B6lja%20(1).pdf"
source_url: "https://botwebb.botkyrka.se/download/18.cf9319a197a1b2fdbf2899e/1751533051149/V%C3%A4rmeb%C3%B6lja%20(1).pdf"
---

Dokumentet är beslutat av: Verksamhetschef -VOB
Dokumentet beslutades den: 2024-05-27

---

Dokumentet är uppdaterat:2025-06-30
Dokumentet gäller tills vidare
Dokumentansvarig är: Verksamhetsutvecklare övrig OF Verksamhetsutvecklare LSS-gruppbostad

# RUTIN
Vid värmebölja
## Inledning
Grupper som är extra känsliga för hög värme är bland annat äldre personer,
personer med funktionsnedsättning, personer med kroniska sjukdomar samt
personer som medicinerar med vätskedrivande, antidepressiva eller
neuroleptika.
Syftet med rutinen är att förebygga ohälsa och sjukdom vid värmebölja.
Rutinen utgår från Folkhälsomyndighetens råd som är länkat från botwebb
” Hantera värmebölja inom vård och omsorg”.
## Roller och ansvar
Medarbetare ansvarar för att:
➢ följa och arbeta enligt rutin.
➢ att uppmärksamma enhetschef om det finns oklarheter eller
svårigheter att följa rutin.

Enhetschef ansvarar för att:
➢ rutinen är känd, väl implementerad och följs av medarbetare
➢ Informera samtliga medarbetare om värmevarningar

Verksamhetschef ansvarar för att:
➢ rutin finns
## Område
Rutin gäller för all omsorgspersonal och enhetschefer inom vård och
omsorgsförvaltningen under de perioder av året då värmebölja kan
förekomma.
## Utförande
✓ Enhetschef ska planera för vård och omsorg inför värmebölja.
Samt tillsammans med ansvarig SSK kartlägger vilka brukare som
har t.ex. hjärt-/lungsjukdom före sommaren.

Dokumentet är beslutat av: Verksamhetschef -VOB
Dokumentet beslutades den: 2024-05-27
Dokumentet är uppdaterat:2025-06-30
Dokumentet gäller tills vidare
Dokumentansvarig är: Verksamhetsutvecklare övrig OF Verksamhetsutvecklare LSS-gruppbostad

✓ Inför sommaren ska enhetschef försäkra sig om att medarbetare vet
vad det finns för risker vid värmebölja och vad som ska göras vid en
värmebölja.

✓ Vissa medicinska tillstånd såsom exempelvis hjärtsvikt kräver extra
varsamhet när de gäller vätska och salt. Inför sommaren är det därför
viktigt att medarbetare vid behov stämmer av med ansvarig
sjuksköterska/läkare om det finns förhöjd risk för den enskilde med
anledning av hälsotillstånd.

✓ Enhetschef ska säkerställa att information om värmevarningar når
samtliga medarbetare så att de kan jobba utifrån denna rutin och
upprättad handlingsplan.

✓ I ”vägledning till handlingsplaner och informationsmaterial” finns
mer information och stödmaterial till chefer för att upprätta
handlingsplan vid värmebölja.

✓ Om ni möter närstående inför sommaren eller vill lämna ut till den
enskilde kan ni lämna ut broschyr från folkhälsomyndigheten, ”när
det blir för varmt, råd till dig, dina vänner och anhöriga vid
värmebölja”
Tecken på värmepåverkan
Risk för negativa konsekvenser vid värmebölja ökar när utomhus
temperaturen når 26 grader tre dagar i följd. De negativa effekterna av
värmebölja uppstår ofta redan samma dag eller efter en till två dagar
efter att höga temperaturer noterats och visar sig när kroppens egen
förmåga att styra temperaturen inte fungerar.
De symptom som kan visa sig är:
✓ Slöhet och trötthet (tackar nej till aktiviteter)
✓ Yrsel, irritation, förvirring
✓ Huvudvärk
✓ Förhöjd kroppstemperatur
✓ Snabb puls (normal hjärtfrekvens är 50–100 slag i minuten)
✓ Ökad andningsfrekvens (normal andningsfrekvens är 12–20 andetag
i minuten).
✓ Torr rödflammig hud

Dokumentet är beslutat av: Verksamhetschef -VOB
Dokumentet beslutades den: 2024-05-27
Dokumentet är uppdaterat:2025-06-30
Dokumentet gäller tills vidare
Dokumentansvarig är: Verksamhetsutvecklare övrig OF Verksamhetsutvecklare LSS-gruppbostad

✓ Sjukdomskänsla, svaghet i kroppen
Åtgärder vid tecken på värmepåverkan
Om den enskilde visar tecken på värmepåverkan ska medarbetare snarast se
till att:
Svalka ned
✓ Sök svalka: ta den enskilde till skuggan eller svalt utrymme.
✓ Lätta på den enskildes kläder: varsamhet, tänk på den enskildes
integritet och be om samtycke.
✓ Sänk kroppstemperaturen: badda med blöt handduk/erbjud blöt
handduk i nacke, panna och på handleder. Badda gärna även händer,
fötter, underben, rygg, mage om den enskilde är bekväm med det.
Vattnet ska vara 15 – 18 grader, kallare vatten gör att blodkärlen drar
ihop sig och gör att värmen stannar kvar i huden.
Fyll på med vätska och näring
✓ Erbjud dryck
✓ Erbjud frukt och grönsaker som innehåller mycket vätska
(försiktighet med frukt vid brukare med diabetes): melon,
bladgrönsaker, gurka, tomater, vindruvor etc.

Under pågående värmebölja
✓ Vätskeersättning: får endast ges efter kontakt med ansvarig
läkare/sjuksköterska
✓ Erbjud rikligt med dryck: vänta inte på att den enskilde ska känna
törst utan erbjud dryck regelbundet.
✓ Anpassa klädsel: rekommendera den enskilde att använda löst
sittande kläder av naturmaterial om möjligt
✓ Anpassa aktiviteter efter vädret. Undvik fysisk aktivitet under de
varma timmarna, erbjud om möjligt aktiviteter under dygnets svalare
timmar eller anpassa nivån.
✓  Undvik att vistas ute i solen, erbjud skuggad utevistelse om
möjligt.
✓ Svalka ned: erbjud svala duschar, svalkande fotbad, fuktad handduk
i nacke/panna, fuktad handduk att torka av sig med.

Dokumentet är beslutat av: Verksamhetschef -VOB
Dokumentet beslutades den: 2024-05-27
Dokumentet är uppdaterat:2025-06-30
Dokumentet gäller tills vidare
Dokumentansvarig är: Verksamhetsutvecklare övrig OF Verksamhetsutvecklare LSS-gruppbostad

Försök ordna en sval miljö: Utnyttja gardiner, persienner och markiser för
att skapa skugga. Det är viktigt att utnyttja bostadens/boendets svalaste
plats. Vädra nattetid när det är svalt.