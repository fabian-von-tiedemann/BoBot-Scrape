---
title: "Brukaren allvarligt sjuk eller svårt skadad"
source_file: "Servicehus (SoL)/Brukaren%20allvarligt%20sjuk%20eller%20sv%C3%A5rt%20skadad.pdf"
source_url: "https://botwebb.botkyrka.se/download/18.4bb4c22719afcbb65a035ead/1765809087818/Brukaren%20allvarligt%20sjuk%20eller%20sv%C3%A5rt%20skadad.pdf"
---

Vård- och omsorgsförvaltningen
Dokumentet är beslutat av: [Verksamhetschef hemtjänst]
Dokumentet beslutades den: [2022-08-26]

---

Dokumentet uppdaterat den: [2025-12-15]
Dokumentet gäller tillsvidare
Dokumentet ersätter: [Brukaren allvarligt skadad/svårt sjuk-hemtjänst]
Dokumentansvarig är: [Verksamhetsutvecklare hemtjänst]

1/3
# RUTIN
Om du finner brukaren svårt sjuk eller
skadad – rutin för hemtjänst
## Inledning
Hemtjänsten ska ha en skriftlig rutin för hur personalen ska agera om de i
samband med en insats finner den enskilde svårt sjuk och vad som gäller vid
nödrätt utifrån bestämmelserna om nödrätt (24 kap. 4 § BrB).
Rutinen gäller dygnet runt. Under kontorstid (08.00–16.00) ges stöd av chef.
Efter kontorstid ges stöd av BE-jouren 08-53061160.

## Roller och ansvar
De som berörs är samtliga medarbetare inom hemtjänsten. Inblandade
personer är medarbetare på plats hos brukaren, kollegor, koordinator och
enhetschef.
## Område
Rutinen gäller för läkemedelsfrågor/medicinsk rådgivning, akut
sjukdom/olycksfall samt akut psykiatrisk hjälp.
## Utförande
En viktig del i arbetet som personal i hemtjänsten är att vara uppmärksam på
förändringar hos kund. Det innebär bland annat att personal alltid ska göra
en första bedömning av kundens allmäntillstånd. Utifrån den första
bedömningen ska personal sedan, i samråd med kund ta beslut om att ringa
vårdcentral, vårdguiden eller 112.
Samtycke och nödrätt
Det som är avser nödrätten inom vård och omsorg är främst fara för liv och
hälsa. Med undantag för de situationer när tvångslagstiftning är tillämplig
bygger socialtjänsten såväl som hälso- och sjukvården på att samtycke finns.
Samtycke från den enskilde ska alltid antecknas i den sociala journalen.
Samtycket kan vara uttryckligt, det vill säga både vara muntligt uttryckt
eller skriftligt. Personer som har demenssjukdom eller demensliknande
symptom har alla en individuell problematik och deras förmåga att lämna
samtycke skiljer sig åt. När samtycke ska inhämtas för att utföra en viss

2/3
åtgärd bör alltid kraven på samtyckets art ställas högre om åtgärderna är av
särskilt ingripande natur.
Läkemedelsfrågor/ medicinsk rådgivning
- Om brukaren har hemsjukvård kontaktar personalen dem.
- Om brukaren är inskriven i ASIH kontaktar personalen dem.
- Om inget av ovanstående är aktuellt kontaktar personalen
Vårdguiden via 1177.
Akut sjukdom/olycksfall
1. Lägesbedömning - Andning - Blödning – Chock.
2. Personalen ringer 112 om situationen är direkt akut. Om brukaren
samtyckt till att ringa 112 eller om brukaren inte är kontaktbar.
3. Personalen sitter hos brukaren.
4. Möt ambulanspersonalen.
5. Personalen ringer ansvarig enhetschef för information samt råd och
stöd.
6. Om enhetschef ej är tillgänglig ta hjälp av koordinator och kollegor.
7. Medarbetaren eller behandlande läkare ringer närstående om
samtycke finns.
8. Personalen dokumenterar vad som skett i social journal.
Behov av akut psykiatrisk hjälp
1. Personalen ringer 112 för hjälp att slussas till rätt psykiatrisk
jourmottagning.
2. Personalen ringer enhetschef för information samt råd och stöd.
3. Personalen dokumenterar i social journal.
4. Ring anhöriga om brukaren samtyckt till detta.
Vid sjukdom
- Ring vårdguiden om du får indikationer på att brukaren inte mår
bra en kväll eller helg. Om brukaren samtyckt till att ringa
vårdguiden.
- Ring vårdcentralen om du får indikationer på att brukaren inte mår
bra en vardag, dagtid. Om kunden samtyckt till att ringa
vårdcentralen.
- Ring anhöriga om brukaren samtyckt till kontakt med anhöriga.
Dokumentera alltid (observation, åtgärd, kontakt)
- Samtycke från den enskilde ska alltid antecknas i den sociala
journalen, samtycket kan vara både vara muntligt och skriftligt.
- Dokumentera i social journal det du har observerat i brukarens
hälsotillstånd.

3/3
- Vad du har gjort för åtgärder, om du har gjort några direkta
åtgärder.
- Vem du har tagit kontaktat med både roll/titel med för- och
efternamn och om brukaren har samtyckt till den kontakten.
- Om brukaren vid någon tidpunkt återtar sitt samtycke ska detta även
dokumenteras.
- Överrapportera det inträffade till samordnare/planerare eller närmste
chef utan dröjsmål under samma dag.