---
title: "Hantering av dödsbo"
source_file: "Servicehus (SoL)/Hantering%20av%20d%C3%B6dsbo.pdf"
source_url: "https://botwebb.botkyrka.se/download/18.31d3e28919367f7bda628434/1733216959943/Hantering%20av%20d%C3%B6dsbo.pdf"
---

Vård- och omsorgsförvaltningen
Dokumentet är upprättat av: [Verksamhetschef hemtjänst]
Dokumentet upprättades den: [2024-12-03]
Dokumentet gäller tills vidare Uppdaterat den:
Dokumentet ersätter: [Nytt]
Dokumentansvarig är: [Verksamhetsutvecklare hemtjänst]

1/3
# RUTIN
Hantering av Dödsbo
## Inledning
Denna rutin är framtagen för att ge en klar och strukturerad vägledning för
hur man ska agera vid hantering av dödsbon i enlighet med gällande lagar
och kommunens riktlinjer.  Rutinen på gäller för enhetschefer på servicehus,
vård- och omsorgsboende, LSS- servicebostad och LSS- gruppbostad.
## Roller och ansvar
➢ Enhetschef - ansvarar för att arbeta enligt rutin och informerar
enhetschef om det finns oklarheter eller svårigheter att följa rutinen.
➢ Verksamhetschef- ansvarar för att stötta enhetschef arbeta enligt
rutin.
## Område
Hantering av dödsbo för servicehus, vård- och omsorgsboende, LSS-
servicebostad samt LSS- gruppbostad
## Utförande
Efter att ha följt rutin gällande omhändertagandet av den avlidne och då den
avlidne transporterats från bostaden gäller följande:

-
Lås dörren till den avlidnes bostad och ta hand om nycklarna (de vi
ansvarar för).
-
Informera myndighet och avsluta verkställigheten.
-
Avsluta inte ärendet i Lifecare då ni ska kunna fortsätta dokumentera
i ärendet.
-
Uppsägningstiden till bostaden varierar beroende på vilken
boendeform som det gäller.
Inträde i avliden persons bostad av medarbetare

1. Inträde i bostaden får endast ske när en särskild anledning föreligger
(till exempel hämta tekniska hjälpmedel, att fönster och balkongdörr
behöver stängas, vattenkran behöver avstängas, annat som kan
orsaka ohyra, bostadsskada, luftförorening som behöver slängas).
2. Minst två medarbetare ska närvara vid inträdet till dödsboets bostad.
Detta är för att säkerställa säkerheten och undvika eventuella tvister
eller missförstånd.

2/3
3. Vid inträdet i lägenheten ska det dokumenteras vilka medarbetare
som går in, inklusive för- och efternamn.
4. Det ska även dokumenteras vilken specifik orsak som motiverade
besöket.
Kontakt med dödsbodelägare
1. Enhetschefen ansvarar för att ta kontakt med
närstående/anhörig/dödsbodelägare.
2. Dödsbodelägare är ansvariga för att säga upp hyresavtalet.
3. Om ingen närstående/anhörig/dödsbodelägare finns som kan ta
hand om den avlidnes dödsbo, vänligen kontakta kommunens
dödsbohandläggare på Mottag Vuxna. Du kan nå dem via e-post:
dodsbo@botkyrka.se.
4. Dödsbohandläggaren kommer att genomföra ett
förvaltningsbesök i den avlidnes bostad och påbörja en tillfällig
förvaltning av dödsboet enligt gällande rutiner.
Uppsägning av bostaden
Vid ett dödsfall där det inte finns några dödsbodelägare måste uppsägningen
av hyresavtalet hanteras enligt hyreslagen. Kommunens dödsbohandläggare
tar hand om dödsboet tillfälligt, men har inte befogenhet att säga upp den
avlidnes bostad. När dödsbohandläggare får fram dödsbodelägare får de
information om att avlidnes bostad behöver sägas upp och tömmas.
Om det inte går att hitta några dödsbodelägare, övergår förvaltningen av
dödsboet till en god man, denne utses av Kammarkollegiet eller av
Överförmyndarnämnden. Utredningen som dödsbohandläggaren genomför
kan ta tid.
Anhörig/närstående/dödsbodelägare är inte överens
Om dödsbodelägarna inte är överens om vem som ska företräda dödsboet så
hänvisa de till dödsboutredaren i kommunen eller hänvisa de att skriva en
fullmakt om vem som ska företräda dödsboet.
Anhörig/närstående/dödsbodelägare saknas
Enhetschef meddelar socialnämnden som startar provisorisk
dödsboförvaltning.
Anhörig/närstående/dödsbodelägaren som inte agerar
I sällsynta fall kan det förekomma att dödsbodelägare inte agerar inom utsatt
tid. För att undvika att vi har tomma lägenheter p.g.a. att utflytt inte sker
agerar vi därför på följande sätt:

3/3
1. Ta kontakt med boendesamordnaren på Myndighet och informera om att
dödsbodelägaren inte agerar. Det ska dokumenteras vem som gör vad i
processen framåt.
2. Dödsboutredare gör ett hembesök och följer sina rutiner för uppdraget.
Det är bara dödsboutredaren som fotar tillhörigheter i bostaden och kan
ge klartecken för att börja magasinera bohaget.
3. Kommunicera med dödsbohandläggare om vad ni planerar att göra med
avlidnes bostad.
4. Ifall hyresvärd inte kan vänta tills en legal part i dödsbo träder in för att
tömma och städa bostaden, ska allt lösöre ska packas ned i lådor. Alla
tillhörigheter antecknas i en inventarielista och lådorna förvaras i ett
förråd på boendet efter att dödsbohandläggare besökt dödsboet och gett
klartecken för magasinering.
5. Det är bedömningsfråga vad som är av värde och behöver sparas. Lösöre
som är av värde hanteras varsamt. Det som slängs/kasseras/skänks bort
behöver fotas och dokumenteras för säkerhets skull. Det ska alltid vara
två medarbetare närvarande vid ovanstående förfarande.
6. Enhetschef bokar tömning och städning av dödsboet. Enhetschef
kontaktar även flyttföretaget (via avtalsdatabasen) och beställer
magasinering av möbler och lösöre.
7. Enligt hyreslagen (27 §) övergår tillhörigheterna till hyresvärden
(kommunen) om dödsboet inte hämtar sina saker inom tre månader efter
att kommunen har bett om det. Begäran bör helst vara skriftlig och
skickas som rekommenderat brev eller kvitteras vid överlämning, så att
det finns bevis på att begäran har gjorts.
8. Om ingen begäran eller kommunikation sker, har kommunen rätt att
göra sig av med eller skänka tillhörigheterna till välgörande ändamål
först efter sex månader. Detta ombesörjs av enhetschef och faktura för
detta skickas till dödsboet.
9. Besiktning av lägenhet beställs av lokalsamordnare.
10. Eventuella åtgärder ombesörjs av lokalsamordnare.
11. Eventuella kostnader i samband med återställande av lägenhet debiteras
dödsboet.