---
title: "Trygghetskamera_infoblad_181116"
source_file: "Servicehus (SoL)/Trygghetskamera_infoblad_181116.pdf"
source_url: "https://botwebb.botkyrka.se/download/18.65081fa016fa8c7ddcf8a288/1582218992632/Trygghetskamera_infoblad_181116.pdf"
---

Vill du sova tryggt och ostört?
Botkyrka kommun erbjuder dig möjlighet till nattillsyn via
trygghetskamera. Skillnaden mot personlig nattillsyn är att
personalen gör tillsynen via en kamera istället för via ett
hembesök.

Varför trygghetskamera?
Du får samma trygghet och hjälp, men behöver ej bli störd av
att hemtjänsten kommer in i ditt hem på natten. Kameran kan
också ge en ökad känsla av självständighet.
Hur fungerar tillsynen?
En trygghetskamera monteras i ditt sovrum. Kameran kopplas
till en dator eller surfplatta, som personalen använder för att
titta till dig. Om du inte syns i bild görs en ny tillsyn efter en
stund. Visar det sig att du behöver hjälp så kommer persona­
len hem till dig.
Trygghetskameran och installationen ingår i hemtjänstavgiften.
Ett skriftligt samtycke reglerar tillsynen via kamera. Du kan när
som helst sluta med trygghetskameran genom att meddela
detta till personalen.
Hur fungerar trygghetskameran?
Kameran är mörkerseenden, visar en svartvit bild och tar inte
upp ljud. Den är endast påslagen en kort stund vid den tid­
punkt tillsynen ska göras, enligt överenskommelse. I övrigt är
den alltid avstängd. Kameran eller personalen kan inte spara
eller lagra bilder och filmmaterial. Alla tillsyner registreras med
tidpunkt, hur länge den varat samt vem som har gjort tillsynen.
Mer information
Anette Mejenby, enhetschef
Telefon: 070 8891955
epost: anette.mejenby@botkyrka.se
vård- och omsorgsförvaltningen 2018-11-16_Trygghetskamera
nattillsyn med
trygghetskamera