---
title: "Cykel och cykelhjälm hemtjänst"
source_file: "Servicehus (SoL)/Cykel%20och%20cykelhj%C3%A4lm%20hemtj%C3%A4nst.pdf"
source_url: "https://botwebb.botkyrka.se/download/18.35061be6171ac4747e52384b/1637010713400/Cykel%20och%20cykelhj%C3%A4lm%20hemtj%C3%A4nst.pdf"
---

# RUTIN

1 [8]

Dokumentet är beslutat av: Verksamhetschef Hemtjänst
Dokumentet beslutades den: 2021-11-15

---

Dokumentet gäller till den: 2025-05-07 (max 5 år)
Dokumentet ersätter: 2020-05-07
Dokumentansvarig är: Verksamhetsutvecklare hemtjänst

Vård- och omsorgsförvaltningen
Rutin för användande av cyklar i Hemtjänst

## Inledning

Vård-och omsorgsförvaltningen har som arbetsgivare ansvar för arbetsmiljö
och säkerhet och måste enligt Arbetsmiljölagen (AML) förebygga hälsa och
olycksfall. Enligt kapitel 3, allmänna skyldigheter 4 § ska arbetstagaren
medverka i arbetsmiljöarbetet och delta i genomförandet av de åtgärder som
behövs för att åstadkomma en god arbetsmiljö. Hen ska följa givna föreskrifter
samt använda de skyddsanordningar och iaktta den försiktighet i övrigt som
behövs för att förebygga ohälsa och olycksfall.
Denna rutin finns för att alla medarbetare som använder cykel, elcykel och
elskoter i hemtjänst ska känna till vilka säkerhetsföreskrifter och regler som
gäller för framförande och skötsel av cykeln.

## Roller och ansvar
- Enhetschef ansvarar för att se till att alla medarbetare känner till rutinen
och säkerhetsföreskrifterna.
- Enhetschef ansvarar för att löpande och enklare service samt reparation
av cyklar sker.
- Medarbetare ansvarar för att följa rutinen.

## Område
Rutinen beskriver hur cyklar, elcyklar, elskotrar och hjälmar ska skötas samt
hur de ska användas.

## Utförande

Förvaring och service

•
Cyklarna förvaras låsta på anvisad plats.
•
Cykelnycklar förvaras på anvisad plats.
•
Vid behov av reparation meddelar medarbetare enhetschef eller
koordinator.

## BOTKYRKA KOMMUN
Vård- och omsorgsförvaltningen

2 [8]

Väderförhållanden

Cyklar utan vinterdäck får inte användas mellan november-april.

Elskotrar och elcyklar har inte vinterdäck och vid användning resten av året måste
man ta hänsyn till vädret. Är det minusgrader eller risk för halka används inte
elskoter eller elcykel.

Cykelförare

Cykelförarens ansvar är att:

•
använda gula reflexvästar vid framförande av cykel
•
vara varsam om cykeln
•
hämta/lämna cykeln på anvisad plats
•
se till att cykeln är låst på anvisad plats, hos brukarna eller annan extern
plats.
•
kontrollera att det inte är några problem med cykeln före och efter
användning (bromsar, ringklocka, fram-och baklyse, reflexer)
•
använda hjälm under färd, privat hjälm är ok om den är CE-märkt.
•
meddela enhetschef vid akuta händelser eller om det uppstår problem med
cykeln.
•
vid akut olycka/sjukdomsfall kontakta 112.
•
vid arbetsplatsolycka anmäla det i KIA

Var ska du cykla?

•
Du ska cykla på höger sida av körbanan. Om det finns en cykelbana, ska
du normalt använda den.
•
Du får, om du är särskilt försiktig, cykla på körbanan om
hastighetsbegränsningen inte är högre än 50 kilometer i timmen. I övrigt
får du använda körbanan endast om det är lämpligare med hänsyn till
färdmålets läge.
•
Elcyklar och elskotrar som finns i Hemtjänsten uppfyller kraven för att
vara en cykel och får köras på samma sätt som en cykel.
•
Kör försiktigt när du passerar medtrafikanter. Sänk hastigheten och håll
avståndet.
•
Kör i högst gångfart på trottoarer eller gångbanor.
•
Kör i högst gångfart när du kör på gågator eller i ett gångfartsområde.
•
Parkera inte cykeln på sådant sätt att den är i vägen för rörelsehindrade
eller personer med nedsatt syn.

## BOTKYRKA KOMMUN
Vård- och omsorgsförvaltningen

3 [8]

•
Vill du läsa mer om hur du ska cykla, se 3 kapitlet 6 § i trafikförordningen
eller läs i bilaga 2 och 3 hämtade från Transportstyrelsen.

Hur används cykelhjälm?

Hjälmar ska uppfylla grundkrav för hälsa och säkerhet för att få säljas.
Ett CE-märke på hjälmen visar att tillverkaren fått certifikat på att hjälmen
uppfyller de krav som lagen ställer.

Hjälmen ska sitta rakt på huvudet och den ska sitta stadigt så att den inte kan trilla
av eller skjutas bakåt och lämna pannan fri. Den skyddar inte om den sitter
bakåtlutad eller framåtlutad. Den får inte glida ner i nacken.
Hjälmen är till för att skydda dig från skador vid eventuellt fall, krock, olycka. Att
inte använda den skyddsutrustning som arbetsgivaren tillhandahåller hanteras
arbetsrättsligt.
•
Hjälmen ska täcka panna, bakhuvud och hjässa.
•
Hjälmen ska vara lätt att ta på och av och lätt att fästa med hakbandet.
•
Hjälmen ska vara så lätt och bekväm att den inte känns jobbig att använda.
Se till att knäppningen i hakbandet inte nyper eller klämmer.
•
Hakbandet brukar vara lagom spänt om du får ett finger mellan bandet och
hakan. Det är viktigt att hjälmen sitter stadigt!
Bilaga 1: Trafiksäkerhet – en arbetsmiljöfråga (broschyr ADI 625 från
Arbetsmiljöverket). https://www.av.se/arbetsmiljoarbete-och-
inspektioner/publikationer/broschyrer/trafiksakerhet--en-arbetsmiljofraga-adi-625-
broschyr/

Bilaga 2: Trafikregler för dig som cyklar
Bilaga 3: Regler för dig som cyklar – på lättläst svenska

Jag har tagit del av Hemtjänstens rutin kring användande av cykel, elcykel,
elskoter och cykelhjälm och förstår dess innebörd.

Botkyrka datum:
Namnteckning:                                      Namnförtydligande:

## BOTKYRKA KOMMUN
Vård- och omsorgsförvaltningen

4 [8]

Bilaga 2
Trafikregler för dig som cyklar
Att cykla ska vara roligt och enkelt även i trafiken. Här beskriver vi
de vanligaste reglerna för cyklister. Om du vill vara säker på att
göra rätt när du korsar en väg, ska du alltid iaktta väjningsplikt –
den gäller nästan alltid. När du inte har väjningsplikt ska du ändå
ta hänsyn till andra. Samtidigt är andra trafikanter i de flesta
situationer skyldiga att ta hänsyn till dig som cyklist. Genom att
både du och andra trafikanter har skyldigheter tvingas ni båda ta
hänsyn till varandra. Då ökar säkerheten. Läs mer i
Transportstyrelsens publikation om cykelpassager och
cykelöverfarter!
Om du leder din cykel över vägen, gäller bestämmelserna för
gående. Du får då endast korsa vägen om det kan ske utan fara för
den övriga trafiken
Väjningsplikt
När du har väjningsplikt innebär det att du som cyklist i god tid ska sänka
hastigheten eller stanna. Du ska ta hänsyn till fordon som närmar sig och du får
bara köra vidare om det kan ske utan fara eller hinder.
Cykelpassage
En cykelpassage är ”en del av en väg som är avsedd att användas av cyklande
eller förare av moped klass II för att korsa en körbana eller en cykelbana och
som kan anges med vägmarkering”.

## BOTKYRKA KOMMUN
Vård- och omsorgsförvaltningen

5 [8]

Ibland är cykelpassagen upphöjd men den kan också vara utformad på andra
sätt. En cykelpassage är bevakad om trafiken regleras med trafiksignaler eller
av en polisman och i annat fall obevakad.
Cykelöverfart
En cykelöverfart är "en del av en väg som är avsedd att användas av cyklande
eller förare av moped klass II för att korsa en körbana eller cykelbana och som
anges med vägmarkering och vägmärke".
"Vid en cykelöverfart ska trafikmiljön vara utformad så det säkras att fordon
inte förs med högre hastighet än 30 km i timmen".

Övergångsställe
Det är inte förbjudet för dig som cyklar att korsa en väg på ett övergångsställe,
men övergångsstället är tänkt för gående och det är därför olämpligt att cykla
där. Om du kliver av cykeln och leder den gäller samma regler som för gående.
En cyklande som ändå korsar en väg på ett övergångsställe har alltid
väjningsplikt både mot gående och mot fordon på vägen.
Gågata eller gångfartsområde
När du cyklar på en gågata eller ett gångfartsområde är högsta hastigheten
gångfart och du har väjningsplikt mot gående.
Att svänga åt vänster
Ge tecken i god tid innan du börjar svänga. Då vet andra trafikanter vart du är
på väg. Om det är mycket trafik eller om du känner dig osäker, kan du göra
”den stora svängen”. Lägg dig längst till höger och fortsätt rakt fram över den
korsande vägen. När det är fritt kan du slutföra vänstersvängen genom att cykla
eller leda cykeln över vägen.

## BOTKYRKA KOMMUN
Vård- och omsorgsförvaltningen

6 [8]

Cykla på cykelbanan
Om det finns en cykelbana, ska du normalt använda den. Vid färd med cykel får
barn till och med det år de fyller åtta år använda gångbana om cykelbana
saknas. Reglerna för placering är desamma som på vägen: du cyklar på höger
sida och gör omkörning till vänster.
Cykla på körbana
Du får, om du är särskilt försiktig, cykla på körbanan även om det finns en
cykelbana. Detta under förutsättning att du fyllt 15 år och att
hastighetsbegränsningen på körbana inte är högre än 50 kilometer i timmen. I
övrigt får du använda körbanan endast om det är lämpligare med hänsyn till
färdmålets läge. Detsamma gäller för tvåhjuliga mopeder klass II.

## BOTKYRKA KOMMUN
Vård- och omsorgsförvaltningen

7 [8]

Bilaga 3
Regler för dig som cyklar-på
lättläst svenska
När du cyklar gäller nästan alltid
samma regler som när du kör bil.
Cykelpassager och cykelöverfarter
På vissa ställen finns det
cykelpassager eller cykelöverfarter.
Cykelpassager kan vara målade
med vita fyrkanter i vägbanan.
Cykelöverfarter är målade
med vita fyrkanter i vägbanan och
har vägmärke som ser ut så här:

Se dig för noga innan du
kör över vägen vid en
cykelpassage eller en cykelöverfart.

## BOTKYRKA KOMMUN
Vård- och omsorgsförvaltningen

8 [8]

Här kan du ladda ner en broschyr
som beskriver hur du cyklar
vid en cykelpassage och cykelöverfart.
Övergångsställen
Var försiktig om du
kör över vägen på ett övergångsställe med cykel.
Du ska släppa förbi bilar.
Gågata
Om du cyklar på en gågata
får du inte cykla fortare än personerna som går.
Du ska alltid släppa förbi personer som går.
Svänga åt vänster
Om du ska svänga åt vänster
ska du räcka ut din vänstra arm.
Då ser de andra trafikanterna att du ska svänga.
Om det är mycket trafik
är det bättre att stanna vid vägkanten.
När det sedan är fritt från trafik
kan du leda cykeln,
eller cykla över vägen.
Cykelbana
På en cykelbana ska du cykla på höger sida.

Du cyklar om en annan cykel
på vänster sida.