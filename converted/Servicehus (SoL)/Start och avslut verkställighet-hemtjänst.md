---
title: "Start och avslut verkställighet-hemtjänst"
source_file: "Servicehus (SoL)/Start%20och%20avslut%20verkst%C3%A4llighet-hemtj%C3%A4nst.pdf"
source_url: "https://botwebb.botkyrka.se/download/18.2da8969c19a7e8be9c52f733/1763737785415/Start%20och%20avslut%20verkst%C3%A4llighet-hemtj%C3%A4nst.pdf"
---

Vård- och omsorgsförvaltningen
Dokumentet är beslutat av: [Verksamhetschefen Hemtjänst]
Dokumentet beslutades den: [2023-07-07]

---

Dokumentet uppdaterat den: [2025-11-21]
Dokumentet gäller tillsvidare
Dokumentet ersätter: [Start och avslut verkställighet hemtjänst]
Dokumentansvarig är: [verksamhetsutvecklare hemtjänst]

1/5
# RUTIN
Start och avslut verkställighet -hemtjänst
## Inledning

Syftet med denna rutin är att klargöra ansvar och beskriva arbetsgången för
start och avslut av verkställighet för hemtjänst.
För information om det ansvar som myndighet har, läs ”start och avslut av
verkställighet för ordinärt boende, hemtjänst, myndighet”. Denna rutin får
endast revideras parallellt med nyss nämnda rutin för myndighet.

## Definitioner
- Utredning: är ett underlag för handläggarens beslut.
- Beslut: Beslutet innehåller besked till brukaren om vilka insatser
hen fått bifall respektive avslag på samt motivering till varför.
Beslutet innehåller också uppgift om totalt beviljad tid, vilket ligger
till grund för den enskildes omsorgsavgift. Beslutet skickas till
brukaren.
- Beställning: är uppdraget tillsammans med den beviljade tiden som
utföraren får till sitt förfogande för att utföra uppdraget. I
beställningen får utföraren information om den enskildes behov,
vilka insatser hen är beviljad och målen med dessa. Den
sammanlagda tiden avgör vilken ersättning utföraren får från
kommunen. Beställningen skickas till utföraren.
- Insatser: Myndighet beslutar om vad brukaren har rätt till genom att
bevilja insatser. Utföraren planerar tillsammans med brukaren hur
insatserna ska genomföras utifrån målen i uppdraget.
- Verkställighet: Alla beställningar ska verkställas av utföraren och
är en bekräftelse till Myndighet på att uppdraget utförs.
- Uppföljning: Uppföljning görs för att säkerställa att den enskilde får
sina behov tillgodosedda utifrån beviljat stöd samt för att se om det
har skett några förändringar av behoven.
- Planerad tid: Den tid utföraren planerar för att utföra insatserna hos
den enskilde.
- Ersättning till utföraren: Beviljad tid minus planerad frånvaro.
Ersättning utgår per beviljad hemtjänsttimme. Matlådor ersätts med
en fast summa per låda.
- Omsorgsavgift: Brukarens avgift för beslutad, beviljad och utförd
hemtjänst i förhållande till avgiftsutrymmet.

2/5
## Roller och ansvar
Handläggare

- Informerar den enskilde och andra intressenter om insatser och
processer.
- Utreder och fattar beslut utifrån inkommen ansökan.
- Registrerar den enskildes val av hemtjänstutförare. Följ rutin ”Ökad
valmöjlighet, val och tilldelningsprocess”.
- Skickar beställning i verksamhetssystemet till tilldelad utförare och/
eller nattpatrullen/larmgruppen.
- Skickar meddelande till larmgruppen.
- Ansvarar för att beställningen med insatserna verkställts, enligt rutin
”Verkställighet av beslut”.
- Avslutar beställning och skickar ny beställning.
- Vid avslut av samtliga hemtjänstinsatser ska beställning och beslut
avslutas. Avslutsdatum justeras i verksamhetssystemet Lifecare.
- Meddelar avgiftshandläggare och utförare när behovet av hemtjänst
upphör.

Avgiftshandläggare
- Beslutar om avgift för den enskilde utifrån handläggarens beslut och
beställning. Skriv alltid i meddelandet till avgift handläggaren vid
avvikande insatser, sedan är det dem som tar beslutet.

Enhetschef, koordinator
- Tar emot beställning av nytt uppdrag i verksamhetssystemet.
- Verkställer nytt uppdrag (äldsta beställningen först) i
verksamhetssystemet.
- Administrerar start av verkställighet (se processkarta eller separat
rutin för uppstart av nytt ärende).
- Meddelar myndighet förändrade behov om brukare inte själv kan ta
kontakten. Kan ske muntligt.
- Meddelar myndighet när brukare avlidit om informationen når
utförare först.
- Avslutar verkställighet.

Omsorgskontakten
- Meddelar myndighet förändrade behov om brukare inte själv kan ta
kontakten. Kan ske muntligt.

## Område
Avgränsas till hemtjänst utan larm. När brukaren beviljats larm finns
särskild rutin för detta.

3/5

## Utförande
Start av verkställighet
- För att säkerställa kvaliteten ansvarar handläggaren för att
information, mål och beviljad tid i beställningen är korrekt innan den
skickas.
- Handläggaren skickar aktuell beställning i verksamhetssystemet till
tilldelad utförare och/eller nattpatrullen/larmgruppen.
- Beställningen ska kunna tas emot mellan 08.00 och 17.00 helgfria
vardagar.
- Beställningen ska bekräftas i Lifecare inom 24 timmar (helgfria
vardagar) från att den kommit in. Bekräftelsen innebär att utföraren
har tagit emot beställningen och påbörjar planering av insatsen
tillsammans med brukaren.
- Verkställighetsdatum ska alltid sättas till det datum då insatsen
faktiskt startar hos brukaren (första utförda besöket).
Verkställighetsdatum får inte sättas tidigare än första besöket,
eftersom det kan leda till felaktig fakturering till brukaren.
- Exempel:
Beställning för exempelvis städning kommer in 22/9. Utförare
kontaktar brukaren och kommer överens om att starta insatsen den
28/9. Verkställighetsdatum sätts då till 28/9. Ersättning och
fakturering sker från 28/9.
- Om hemtjänsten, trots försök, inte kan verkställa beställningen ska
handläggaren meddelas. Orsak journalförs, till exempel
kontaktförsök eller att brukaren avböjt insatsen.
- Vid frågor om beställningen kontaktas handläggaren.

Pågående verkställighet
- Handläggare ansvarar för att följa upp beslut innan
slutdatum alternativt vid förändrade behov.
- Efter uppföljningen fattar handläggaren ett nytt beslut och registrerar
den enskildes val samt skickar beställningen till den tilldelade
utföraren.
- Om brukare upplever förändrade behov innan ordinarie uppföljning
uppmanas denne att själv ta kontakt med handläggaren. Om det inte
är möjligt kan enhetschef/koordinator/kontaktman ta kontakt med
handläggaren som därefter tar kontakt med den enskilde för
uppföljning.
- Hemtjänsten avslutar föregående beställning i verkställigheten.
Hemtjänsten verkställer nya beställningar utifrån datumordning med
äldsta först.
- När ett biståndsbeslut fattas som innebär förändrade insatser i en
pågående beställning, ska handläggaren skicka en ny beställning till
utföraren. Beställningen ska kunna tas emot mellan 08.00 och 17.00
helgfria vardagar. Beställningen ska bekräftas i Lifecare inom 24

4/5
timmar (helgfria vardagar). Verkställighetsdatum ska alltid motsvara
den dag då de förändrade insatserna faktiskt startar hos brukaren
(Kravspecifikation 4.5.1 och Uppdragsbeskrivning hemtjänst, avsnitt
Verkställa biståndsbeslut). Lathund för hantering av verkställighet i
verksamhetssystemet finns.
- Om ett akut behov av insatser uppkommer kan handläggaren i
särskilda fall förmedla beslutet via telefon till utföraren som då ska
verkställa det skyndsamt. Det muntliga beslutet ska bekräftas av
handläggaren i ett kortfattat mail i Lifecare till berörda utförare samt
dokumenteras i den enskildes journal. Handläggaren ska sedan fatta
nytt beslut och skicka en aktuell beställning omgående, senast tre (3)
vardagar efter samtal (Kravspecifikation, 4.5.4 och
Uppdragsbeskrivning hemtjänst, avsnitt Förändrat behov).
- När en beställning inte blir verkställd ska det journalföras varför.
Meddela handläggaren skriftligt varför.

Brukare som skrivs ut från sjukhus
Brukaren ska kunna återgå till sitt hem och få bibehållen eller utökad
hemtjänst efter utskrivning från sjukhus. Om behovet är oförändrat ska
hemtjänsten kunna utföra insatserna samma dag om sjukhuset kontaktar
enheten innan klockan 11:00 på en vardag. Har behovet ökat ska
hemtjänsten kunna ta emot brukaren inom 24 timmar på vardagar, efter
kontakt med handläggare.

Avslut av insats när behovet upphör
Handläggare
Avslutsdatumet i beslut och beställning justeras utifrån och om behovet
upphör mer eller mindre än fem (5) kalenderdagar framåt i tiden. Dag ett (1)
räknas från dagen efter information lämnats till utföraren om avslutet. Detta
för att ge hemtjänstutföraren förutsättningar att kunna planera verksamheten
och få korrekt ersättning därefter.
Vid avslut meddelas alltid utförare och avgiftshandläggare (har brukaren
kvar sitt trygghetslarm men avslutar övriga hemtjänstinsatser räknas det som
pågående hemtjänst och det ska således inte avslutas).

Enhetschef/Koordinator:
- Handläggare justerar avslutsdatumet utifrån om behovet upphör mer
eller mindre än fem kalenderdagar.
- Handläggare skickar meddelande till hemtjänsten och
avgiftshandläggare i verksamhetssystemet.
- Enhetschef/Koordinator avslutar verkställighet. Om avslutsdatumet
är mer än fem dagar framåt avslutar vi med samma datum – lägg
ingen frånvaro. Om avslutsdatumet är inom fem kalenderdagar –
lägg oplanerad frånvaro de dagar ingen planerad insats utförts tills
beställningsdatum upphör.

5/5
- Om en brukare avlidit på sjukhus meddelar handläggaren omgående
enhetschef eller koordinatorn.
- Om information att en brukare avlidit på sjukhus når hemtjänsten
först meddelar enhetschefen eller koordinatorn handläggare och
avgiftshandläggare på myndighet.
- Exempel på situationer finns i rutinen ”Hantera brukares frånvaro
och ändrade insatser– rutin för hemtjänstutförare”

Kommunikation
För att kommunikationen ska vara så effektiv som möjligt är det följande
som gäller:
- Vi använder meddelandehanteringen i verksamhetssystemet.
- Vi ringer i akuta ärenden men följer alltid upp med meddelande.