---
title: "Ny brukare - kla"
source_file: "Ledsagning, Avlösning och Kontaktperson/Ny%20brukare%20-%20kla.pdf"
source_url: "https://botwebb.botkyrka.se/download/18.5b84ce6c1759772867f10ba5/1605869437612/Ny%20brukare%20-%20kla.pdf"
---

# RUTIN

1 [1]

Dokumentet är beslutat av: Verksamhetschef Övrig OF
Dokumentet beslutades den: 2020-11-10

---

Dokumentet gäller till den: 2025-11-10 (max 5 år)
Dokumentet ersätter: Ersätter utgåva 2020-04-09
Dokumentansvarig är: Verksamhetsutvecklare Övrig OF

Vård- och omsorgsförvaltningen
Ny brukare

## Inledning
Då en brukare blivit beviljad insats ska personal veta vad som ska göras när
insats ska påbörjas. Rutinen säkerställer att brukare tas emot med respekt och
enligt vår värdegrund. Den som kommer i kontakt med verksamheten ska
kunna känna sig trygg och få ett professionellt, rättssäkert och likvärdigt
bemötande. Alla brukare som ansökt och fått beviljad insats ska känna sig
säkra på att stöd och insatser ges utifrån individens behov och i enlighet med
lagstiftningens intentioner. Det handlar även om att medarbetare ska känna en
tydlighet inom det ramverk vi verkar inom.

## Roller och ansvar
Avlösar-, ledsagar-, och kontaktpersonverksamheten berörs av rutinen.
Verksamheten har en processkarta som beskriver vem som gör vad och när det
ska ske och det finns checklistor och lathundar för medarbetare samt
informationsmaterial till brukarna.

## Område
Introducera ny brukare

## Utförande
Det är viktigt att vi på ett strukturerat och korrekt sätt informerar brukaren om
vår verksamhet. Detta görs muntligt men också med hjälp av att vi överlämnar
informationsmaterial i form av tex. en välkomstmapp. Brukaren ska få alla
viktiga telefonnummer och namn, information om nyckelrutiner, hantering av
privata medel, larm, synpunktshantering mm. En tydlig genomförandeplan ska
också göras tillsammans med denne (inte vid insats kontaktperson).

Alla berörda följer processkartan och vem som ansvarar för vad. Medarbetare
använder sig av checklista och enhetschef eller utsedd medarbetare överlämnar
välkomstmapp med information om ovanstående.