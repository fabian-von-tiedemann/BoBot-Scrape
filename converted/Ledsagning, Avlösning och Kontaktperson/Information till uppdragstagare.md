---
title: "Information till uppdragstagare"
source_file: "Ledsagning, Avlösning och Kontaktperson/Information%20till%20uppdragstagare.pdf"
source_url: "https://botwebb.botkyrka.se/download/18.359e6832171ac34b17b36c21/1591362946627/Information%20till%20uppdragstagare.pdf"
---

# INFORMATIONSBLAD

1 [1]

Vård- och omsorgsförvaltningen

Som kontaktperson, ledsagare och avlösare i hemmet enligt LSS kan du
hjälpa och stödja personer med funktionsnedsättningar så att de kan leva
så självständigt som möjligt.

LSS betyder lagen om stöd och service till vissa funktionshindrade. Det är en lag som ger
särskilda rättigheter till en del personer med funktionsnedsättningar. Målet är att personer med
funktionsnedsättningar ska kunna leva så självständigt som möjligt. Ansökan om
kontaktperson, ledsagare eller avlösare i hemmet sker via vår myndighet. En handläggare
inom går igenom personens behov och beslutar om personen får insatsen i enlighet med LSS.
Beviljas insatsen får vi inom enheten för avlösare ledsagare och kontaktperson i uppdrag hitta
en passande uppdragstagare. Hur ofta du ska träffa personen bestäms utifrån hur många
timmar/tillfällen handläggaren har beslutat om.

Kontaktperson
Som kontaktperson är du ett viktigt stöd som kan hjälpa till att bryta isolering och ensamhet.
Utifrån personens behov bestämmer ni gemensamt vad ni vill göra under tiden ni är
tillsammans. Det kan vara att ni vill träffas hemma eller gå ut, ni kan prata, baka, promenera,
se på film eller hitta på andra aktiviteter. Du gör en värdefull insats och kan bidra till att ge
brukaren ett större socialt nätverk.

Ledsagare
Som ledsagare är du ett viktigt stöd för att en person med funktionsnedsättning får möjlighet
att komma ut och ta del av samhället. Det kan vara att ni hälsar på hos personens vänner eller
släktingar, att ni är med i fritids- och kulturaktiviteter som att gå på bio, åka till träning eller
att personen med din hjälp skapar och håller kontakt med andra.

Avlösare i hemmet
Som avlösare är du viktig för att föräldrar ska få avlastning i sin vardag. De familjer som
behöver avlösarservice har barn, ungdomar eller vuxna i hemmet vars funktionsnedsättningar
medför ett omfattande omsorgsarbete. Som avlösare är ditt uppdrag att se till personen som
beviljats insatsen har det bra de timmar föräldrarna är avlastade. På så vis kan föräldrarna
känna sig trygga medan de får möjlighet att göra något annat. Det innebär att du är hemma
hos familjen och ansvarar för personen så att de anhöriga avlastas.
Kontaktperson, ledsagare och
avlösarservice i hemmet