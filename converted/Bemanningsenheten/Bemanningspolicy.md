---
title: "Bemanningspolicy"
source_file: "Bemanningsenheten/Bemanningspolicy.pdf"
source_url: "https://botwebb.botkyrka.se/download/18.2d75104a19a0a3a26b32b316/1761696189350/Bemanningspolicy.pdf"
---

Dokumentet är beslutat av: Verksamhetschefer på vård- och omsorgsförvaltningen, enhetschef bemanningsenheten
Dokumentet beslutades den: 2023-09-19

---

Dokumentet gäller tillsvidare
Dokumentet uppdaterat den: 2023-09-19
Dokumentansvarig är: Enhetschef Bemanningsenheten

1/2
# BEMANNINGSPOLICY
Vård- och omsorgsförvaltningen

Utförarverksamheter anslutna till Bemanningsenheten

Det här dokumentet gäller Vård- och
omsorgsförvaltningens utförarverksamheter
som är anslutna till Bemanningsenheten (BE).
1. Med planerad frånvaro menas frånvaro på grund av utbildning,
semester och vakanta pass. Minst två veckor i förväg ska denna typ
av frånvaro beställas av BE. I de fall det finns osäkerheter om ett
pass av den här typen kommer behöva ersättas med vikarie eller inte
ska verksamheterna alltid beställa vikarie. Om det skulle uppstå ett
överskott av personal under något pass ska detta pareras med
planeringen såsom exempelvis ”Egen tid” (hemtjänst),
dokumentation etc.

2. Vi strävar alltid efter att beställa så få korta pass som möjligt från
BE. Anledningen är att timvikarier oftast tackar nej till pass på
mindre än 5 timmar och det därför slutar med dubbla kostnader för
dessa pass på grund av inbeordring.

3. Samtliga timvikarier bokas alltid in via BE som tar emot beställning
från enheten (behöriga beställare). Verksamheterna (varken chefer
eller medarbetare) diskuterar aldrig passbokningar direkt med
timvikarier.

4. Verksamheterna kan ha önskemål om specifikt kön på timvikarie
som beställs. Men om det inte kan uppfyllas skickas alltid tillgänglig
vikarie oavsett kön.

5. I de fall en beställning på ett pass kan uppfyllas till viss del men inte
fullt ut ska det vara dialog mellan beställare och BE för att hitta en
lösning som totalt sett blir mest kostnadseffektiv. Ansvaret att
”pussla” och ändra i planering är alltid verksamhetens. Till exempel,

a. Skicka fast personal till annan avdelning (VOB) för att ta in
vikarie som endast kan jobba på en viss avdelning.
b. Ändra start/sluttid med någon timme för att minimera tiden
för övertid.

2/2
6. Om BE upplever det svårt att bemanna med vikarier på en enhet
rekryterar BE vikarier som enheterna introducerar skyndsamt enligt
rutin.

7. I de fall en vikarie inte anses fungera på en enhet är det BE som i
slutänden avgör om/när hen ska avslutas. Underlag från enhetschef
ska inkomma enligt rutin där det framkommer att ansvarig chef haft
dialog med berörd person.

8. Inför sommarrekrytering ska verksamheternas behov kommuniceras
i god tid till BE enligt rutin men senast 31 mars.