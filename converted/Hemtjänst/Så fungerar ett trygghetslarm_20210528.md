---
title: "Så fungerar ett trygghetslarm_20210528"
source_file: "Hemtjänst/S%C3%A5%20fungerar%20ett%20trygghetslarm_20210528.pdf"
source_url: "https://botwebb.botkyrka.se/download/18.502ccd6c17941cd416216df0/1622199365327/S%C3%A5%20fungerar%20ett%20trygghetslarm_20210528.pdf"
---

Botkyrka kommun januari 2021
# TRYGGHETSLARM
## SÅ FUNGERAR ETT
Hjälp av hemtjänsten i
akuta situationer
Information till dig som ansökt om och
beviljats trygghetslarm
Om du har frågor
Frågor om ansökan: 08-530 610 00. Frågor
om hur larmet fungerar ring hemtjänstens
larmgrupp: 08-530 630 50

Så fungerar ett trygghetslarm
Trygghetslarm kan du få om du har lätt för att ramla, är
mycket orolig eller på annat sätt behöver ha snabb
hjälp av hemtjänsten ifall det skulle hända dig något.
Larmet kan du använda dygnet runt i akuta situationer.
Du bär en larmknapp runt halsen eller på armen som en
armbandsklocka.
- När du trycker på larmknappen går en signal direkt
till en larmcentral. Larmcentralen svarar genom trygg-
hetstelefonen som är installerad hos dig, den innehål-
ler ett SIM-kort och fungerar som en högtalare.
- Larmcentralen meddelar hemtjänsten om du behöver
hjälp, eller om de inte får talkontakt med dig.
- Hemtjänsten ska vara hos dig inom 30 minuter.
Viktigt att tänka på
Trygghetslarmet fungerar bara inomhus, eftersom larm-
knappen som du bär på dig behöver ha kontakt med
trygghetstelefonen i din bostad. Trygghetslarmet går
inte till SOS alarm utan till en annan larmcentral. Om
det är en akut nödsituation ska du om möjligt ringa
112.
Du behöver lämna in nycklar till hemtjänsten
För att få ett trygghetslarm installerat hos dig behöver
du lämna in två uppsättningar nycklar till hemtjänsten.
Även om du har så kallad nyckelfri hemtjänst behöver
du lämna ifrån dig två uppsättningar med nycklar.
Dessa används bara som reserv, om det skulle uppstå
en driftstörning.
En uppsättning nycklar består av alla nycklar till
dörren, förutom tillhållarlås. Undantaget är om det är
det enda låset som ﬁnns på fastigheten. Om du bor i
ﬂerfamiljs-hus behöver du även lämna in brickor/
nycklar till porten, undantag är om du bor hos
Botkyrkabyggen.
Hemtjänsten tar inte emot koder till porten. Nycklarna
förvaras i ett säkert nyckelskåp och används bara för
att komma in till dig om du skulle larma.
Trygghetslarmet ansöker du om hos kommunen.
För trygghetslarmet betalar du en hyra på 175 kr per
månad.