---
title: "Hantering av privata medel (1)"
source_file: "Hemtjänst/Hantering%20av%20privata%20medel%20(1).pdf"
source_url: "https://botwebb.botkyrka.se/download/18.726a19ec1975d40a575763c/1749717053084/Hantering%20av%20privata%20medel%20(1).pdf"
---

| Botkyrka kommun, 147 41 TUMBA | Hans Stahles väg 13 | 08-530 610 00 | www.botkyrka.se | Org.nr 212000-2882 | Bankgiro 624-1061 |
|---|---|---|---|---|---|
Hantering av inköp och privata
medel
Information till dig som brukare

2/3
Hantering av pengar och inköp
Inom äldreomsorgen och omsorgen för personer med funktionsnedsättning
kan personal i vissa fall hjälpa till med att hantera privata pengar. Här är
viktig information om hur detta fungerar.
Du ansvarar för din ekonomi
Du ansvarar själv för att sköta din ekonomi. Fasta utgifter, som till exempel
hyra, ska betalas av dig eller en utsedd företrädare. Återkommande inköp,
såsom mat och hygienartiklar, bör i möjligaste mån hanteras via autogiro
eller faktura.
Om du inte längre kan hantera din ekonomi själv, kan det bli aktuellt att
ansöka om en god man. Om du behöver ansöka men inte kan göra det på
egen hand, kan du få hjälp med ansökan.
Så hanteras inköp
- Inköp med kontanter.
- Betalkort – Du eller din företrädare sätter in pengar på ett särskilt konto
kopplat till kortet.
OBS! Kortet får inte ha kredit eller vara öppet för
internetköp. Det är heller inte tillåtet för personal att göra
kontantuttag med vare sig betalkort, bankomatkort eller via
bank.
Kvitton och redovisning
Alla köp dokumenteras i en redovisningslista. Du eller din företrädare får
alltid:

- Kvitton på inköp
- Möjlighet att granska hur pengarna har använts

Så här går det till i praktiken
1. Pengar lämnas – Du eller din företrädare lämnar
kontanter eller ett betalkort enligt överenskommelsen.
2. Inköp görs – Personal handlar enligt dina önskemål.
3., Redovisning sker i samband med inköpet. Kvitton, kort
och eventuella växelpengar stäms av med- och återlämnas
till brukaren och allt skrivs upp i en lista.

3/3

Om något inte stämmer
Om det skulle upptäckas en skillnad mellan listan och det faktiska beloppet,
görs en kontroll. Saknas pengar kan det anmälas som en stöld och du blir
ersatt.

Har du frågor?
Prata gärna med din kontaktperson eller enhetschef.