---
title: "Social Dokumentation. arbetsmaterial"
source_file: "Hemtjänst/Social%20Dokumentation.%20arbetsmaterial.pdf"
source_url: "https://botwebb.botkyrka.se/download/18.6601f75318e19982b6f387ba/1728562173989/Social%20Dokumentation.%20arbetsmaterial.pdf"
---

| Botkyrka kommun, 147 85 TUMBA | Munkhättevägen 45 | 08-530 610 00 | www.botkyrka.se | Org.nr 212000-2882 | Bankgiro 624-1061 |
|---|---|---|---|---|---|
Social Dokumentation
Lätt att göra rätt.

# HJÄLPMATERIAL
Hemtjänsten

Av Helena Samuelsson Verksamhetsutvecklare
2/7
Varför?
Delaktighet, trygghet rättssäkerhet för brukaren

Planering, genomförande och uppföljning, kvalitetssäkring rättssäkerhet och ansvar
- Medarbetare

Uppföljning, utvärdering kvalitetssäkring – Enhetschef

Generellt
•
Det är lagstadgat
•
Det skapar förutsättningar att arbeta lika
•
Personalen vet vad som ska göras
•
Den enskilde vet vad som ska göras
•
Rättssäkerhet för både den enskilde och personal
•
Följa utvecklingen hos den enskilde, både förbättringar och försämringar
•
Beskriver hur den enskilde vill vara delaktig i olika aktiviteter

Säkerställa att brukaren får rätt stöd på ett värdigt sätt och för att kunna följa upp
hur vi arbetar mot brukarens mål i genomförandeplanen.

Hur?
Vi dokumenterar på verksamhetens datorer, surfplattor eller i telefonen vid varje
arbetspass eller direkt efter stödpasset med brukaren.

Vad?
•
Korrekt, väsentligt neutralt och enligt genomförandeplan
•
Till fördel för brukaren på ett respektfullt sätt.
•
Kan jag stå för detta? Hade jag velat läsa detta om en anhörig?
•
Skriv inte för att skriva, vad är syftet.
•
Använd ett lättbegripligt språk, krångla inte till det i onödan.

Risker med att inte skriva social journal
Om vi inte dokumenterar kan vi riskera att viktig information kring brukarens hälsa
och mående faller bort. Vi kan missa viktiga möten eller skeden i personens liv
som kan vara avgörande för dennes livssituation.
Det är även en förutsättning för personalens arbetsplanering och samarbetsförmåga.
Vi riskerar även att tappa den ” röda tråden” i personens liv om vi inte
dokumenterar.

## HJÄLPMATERIAL
Hemtjänsten

Av Helena Samuelsson Verksamhetsutvecklare
3/7
Dokumentera helst efter varje möte med brukaren.

Viktiga perspektiv och förhållningssätt vid social journal

Tänk på att det är brukarens egen journal och att det är dennes liv vi ska följa
genom livet. Det är därför viktigt att inte skriva om tex andra brukare eller
meddelanden till personalen i brukarens journal. Brukaren och den som brukaren
givit samtycke till har alltid rätt att läsa journalen därför är det bra att innan man
låser/ signerar journalen fundera över hur man själv skulle vilja att andra skriver
om dig eller dina anhöriga.

Hur skriver vi då?
- Skriv korta meningar
- Använd vanliga ord
- Skriv om en sak i taget
- Skriv fakta
- Skriv inte dina egna värderingar
- Undvik värdeladdade ord och var tydlig med om du tolkar boendes beteende eller
gör en egen bedömning.
Förklara också varför du gör den tolkningen eller bedömningen.
- Du ska dokumentera det som du själv sett och gjort.
Om du, i undantagsfall, behöver skriva åt en kollega - glöm inte att hänvisa till
denna person, för- och efternamn samt titel.
- Samma sak gäller när du dokumenterar kontakt med medarbetare som arbetar
inom häls- och sjukvårdslagen (HSL)– skriv för- och efternamn samt titel.
- Det är ok att skriva förnamnet på brukaren eller han/hon/hen.
- Det är ok att skriva ”jag” om dig själv. Till exempel: ”Jag hjälpte Kalle att…”
men det är att föredra att skriva medarbetare (undertecknad).
- Skriv aldrig namn på andra boende i brukarens journal. Undantag kan finnas om
till exempel den andra boende är anhörig/närstående till brukaren. När ni skriver
om andra personer använd begrepp som grannen eller vännen.
- Skriv namn på andra personer om det behövs, till exempel anhöriga/närstående
eller god man.

## HJÄLPMATERIAL
Hemtjänsten

Av Helena Samuelsson Verksamhetsutvecklare
4/7
Exempel:
Efter dusch:
Dusch genomförd utan svårigheter.
Dusch genomförd med extra stöd.
Använde lugnande kommunikation och erbjöd extra stöd vid behov.
Frukost:
Frukost serverad enligt brukarens önskemål. (gröt och te).
Brukare föredrog smörgås med pålägg till frukost.
Brukare visade aptit och avslutade hela måltiden.  (vid näringsproblem)
Brukaren valde kläder själv och visade självständighet vid på- och avklädning.
Assisterade Brukaren vid påklädning efter dusch. Erbjöd stöd med val av kläder
och knäppning
Brukaren valde kläder för dagen och behövde minimalt stöd vid påklädning.
Byte av inkontinensskydd:
Byte av inkontinensskydd utfört
Byte av inkontinensskydd efter behov
Byte av inkontinensskydd genomfört enligt XX önskemål.
Sopor:
Soputtag genomfört för XX. XX samlade ihop soporna själv.
Utfört soptömning
Matlagning:
Tillagning av lunch för XX genomförd. XX åt med god aptit. (vid näringsbrist)
Middag tillagad och serverad för XX. Brukaren nöjd.
Middag tillagad för XX.  XX erbjöds olika alternativ och valde en lättare måltid.
Servering och serverade dryck efter önskemål.
XX åt med god aptit och inga klagomål angående smak eller konsistens noterades.
(vid problem) Informerades om möjlighet till efterrätt vid behov.
Generellt:
Besökte XX för generell omvårdnad och social interaktion. XX verkade lugn och
välmående. Hjälpte till med att organisera personliga tillhörigheter och hade en
kort pratstund för att främja socialt välbefinnande. Inga akuta behov eller
bekymmer identifierades.
Ingen ytterligare insats behövde vid detta tillfälle.

## HJÄLPMATERIAL
Hemtjänsten

Av Helena Samuelsson Verksamhetsutvecklare
5/7
Utförde en rutinkontroll av Brukarens hälsostatus. XX verkade trött och uttryckte
viss oro för sömnen. Diskuterade strategier för att förbättra sömnkvaliteten och
erbjöd information om eventuella stödåtgärder. Ingen akut medicinsk intervention
krävdes. XX informerades om att kontakta vid ytterligare behov.
Tips att skriva i stället för värderande ord är: har sagt, uttryckte, eller att du
upplever eller ser.
Undvik ord som: Aggressiv, jobbig, argsint, tjatig, slåss, skriker, gnäller, vägrar,
samarbetar inte.
Använd i stället ord som: Är verbalt eller fysiskt utåtagerande, högljudd eller
höjde rösten, upprepar sig, uttrycker sitt missnöje, har larmat/ropat/ringt vid flera
tillfällen, väljer att inte, tackar nej, vill inte, klagar på.
Ta hjälp av en kollega, koordinator eller enhetschef om du känner dig osäker
på vad eller hur du ska dokumentera.
Skuldbelägg inte brukaren i dokumentationen om hen hamnat i affekt. Skriv vad
som hände innan affekt i stället för allt hen gjorde under affekt.
Om du hade skrivit om dig själv och ditt liv, hur hade du då velat att det skulle stå?
Skriv med respekt.
Tänk på att dokumentationen följer den boende hela livet.
Om du som personal varit med om en händelse som du upplever som jobbig,
försök undvika att dokumentera när du är i affekt eller känner en känsla som kan
påverka dokumentationen. Ta hjälp av kollega.
Tänk på att inte skriva dina egna känslor eller upplevelser om dig själv i
dokumentationen, det ska stå i en KIA.
Tänk på att personalens arbetsmiljö INTE ska stå i dokumentationen i LifeCare.
Dokumentera utifrån genomförandeplanen, när det avviker eller att stöden
inte följt genomförandeplanen.
Vad händer om vi skriver för lite?
Då kan det saknas information som kollegorna behöver för att säkerställa bra
kvalitet för brukaren. Vi tappar också möjligheten att följa brukaren över tid. Det
blir också svårt att följa upp genomförandeplanen och målen.

## HJÄLPMATERIAL
Hemtjänsten

Av Helena Samuelsson Verksamhetsutvecklare
6/7
Vad händer om vi skriver för mycket?
Då blir det svårt att se vad som är viktigt. Det blir så mycket att läsa så att vi inte
tar till oss den information vi behöver för att säkerställa kvaliteten för brukaren.
Risken är också att vi skriver saker som kränker brukarens integritet, till exempel
uppgifter kring brukarens privatliv som inte påverkar det stöd och den hjälp vi ger.
Förslag på veckosammanfattning
I sammanfattningen ska det skrivas om aktiviteter, mående, mat/nutrition, extra
insatser, besök som skett under veckan mm.
Hemtjänst:
Sammanfattning:
EX 1: Under veckan/månaden som gått har Kalle verkat lite trött och inte orkat
med att duscha som han vanligvis gör. Har planerat in detta på måndag istället. Han
tackade även nej till promenaden, vi pratade en stund istället.
EX 2: Denna vecka har varit bra. Kalle har fått sina dagliga omsorgsbesök och han
har verkat glad och pigg. Har inte behövt lika mycket stöd kring sin hygien, utan
gjort mycket själv. I torsdags var vi ute på en promenad runt Lidasjön.
Ex 3: Hjälpen har under denna vecka/månad fungerat i enlighet med
genomförandeplanen.

## UNDVIK
## ANVÄND__________________
Smutsig, skitig, äcklig,
Nedsatt (eftersatt) hygien, behöver
stöd med/i behov av
hygien/dusch/tvätt,

Vägrar, säger emot
avböjer, nekar, tackar nej, motsätter
sig/sätter sig till motvärn, vill inte/kan
inte medverka (?)

Aggressiv
uppjagad, verkar upprörd,
utåtagerande

Elak, dum

uttrycker sig negativt, uppjagad,
utåtagerande, vill/kan inte medverka
(?), motsätter sig, nekar till

Tjurig, jobbig, envis
uttrycker ogillande/olust, nedstämd,
mycket bestämd, ihärdig

## HJÄLPMATERIAL
Hemtjänsten

Av Helena Samuelsson Verksamhetsutvecklare
7/7
Grinig
verkar (förefaller)
nedstämd/missbelåten/
ogillande/olustig

Full
(alkohol/narkotika-) påverkad,
berusad

Blöjor
Inkontinensskydd. Blöjor används
inte efter 4 års ålder

Kiss & bajs

Urin & avföring. Kiss & bajs tillhör
inte professionellt yrkesspråk.
Kissat på sig
Urinläckage, läckt från
inkontinensskydd, urininkontinent,
urin har avgått. Eller ”stöd med
hygien/dusch/byte”

Bajsat på sig
Avföringsläckage, läckt från
inkontinensskydd, avföringsinkon-
tinent, avföring har avgått. Eller ”stöd
med hygien/dusch/byte”

Hjälp
Stöd (mindre förminskande, ökad
upplevelse av delaktighet, mindre
maktobalans)

brukare
personnamn, pronomen,

dement
boende/individ/person med
demens(sjukdom), med kognitiv

Mer Bra Information vid bemötande utav Demens
FOU Södermanland