---
title: "Byte av utförare inom hemtjänsten - Rutin"
source_file: "Hemtjänst/Byte%20av%20utf%C3%B6rare%20inom%20hemtj%C3%A4nsten%20-%20Rutin.pdf"
source_url: "https://botwebb.botkyrka.se/download/18.7ddd8c91176843130ebae36/1618575948397/Byte%20av%20utf%C3%B6rare%20inom%20hemtj%C3%A4nsten%20-%20Rutin.pdf"
---

# RUTIN

1 [4]

Dokumentet gäller från och med: 2021-04-19
Dokumentet ersätter: Byte av utförare inom hemtjänsten 2021-01-05
Dokumentansvarig är: Kvalitetschef, Kvalitet och utredning

Vård- och omsorgsförvaltningen
Byte av utförare inom hemtjänsten
## Inledning
Vård- och omsorgsnämnden har det övergripande ansvaret för att Botkyrkabor
som är i behov av stöd från nämndens verksamheter får anpassad omsorg, vård
och stöd som ger förutsättningar för ett tryggt och utvecklande liv. Att som
medborgare själv få bestämma över sitt liv, så långt som möjligt, är en naturlig
utgångspunkt.

Kommunfullmäktige beslutade den 23 maj 2019 att upphandla externa utförare
inom hemtjänsten som från och med den 4 januari 2021 levererar hemtjänst i
Botkyrka. Kommunens hemtjänst i egen regi levererar hemtjänst som tidigare
men i minskad omfattning. Ökade valmöjligheter inom hemtjänsten innebär att
brukare ges möjligheter att ytterligare kunna påverka sin vardag. När brukaren
väljer en annan hemtjänstutförare äger ett utförarbyte rum. Att genomföra by-
ten av hemtjänstutförare ställer krav på myndighet och utförares arbetssätt som
ska ske med brukarens upplevelse i fokus.

## Roller och ansvar
Rutinen gäller för myndighet, utförare av hemtjänst i egen regi och utförare av
hemtjänst i extern regi i Botkyrka kommun. Rutinen ska tillämpas när brukaren
ska byta från den utförare brukaren har pågående hemtjänstinsatser av (avslu-
tande utförare) till den utförare brukaren ska påbörja att få hemtjänstinsatser av
(ny utförare). Rutinen ska även tillämpas av myndighet.

## Område
För att säkerställa att brukaren får den hjälp hen är berättigad till vid byte av
utförare ska denna rutin tydliggöra vem som gör vad och i vilken ordning det
ska ske.

Ersättning
Vid ett utförarbyte är uppsägningstiden fem (5) vardagar, vilket innebär att den
avslutande utföraren får ersättning till dess att bytet av utförare är genomfört
eller maximalt under uppsägningstiden fem (5) vardagar. Infaller sista dag för
uppsägningstiden på en helgdag äger utförarbytet rum närmast följande vardag.
Utförarbyte sker under dagtid mellan klockan 08.00 och 17.00.

## Utförande
Myndighet:
I köhanteringen syns vilken utförare brukaren har valt och när det finns utrymme
för ny utförare att ta emot.

## BOTKYRKA KOMMUN
Vård- och omsorgsförvaltningen
Kvalitet och utredning

2021-04-19
2 [4]

1. Myndighet informerar brukaren när utförarbytet kan genomföras.

2. När informationen om utförarbytet har nått brukaren registrerar myn-
dighet avslutsdatum i verksamhetssystemet för avslutande hem-
tjänstutförare. Uppsägningstiden är fem (5) vardagar och dag ett (1)
infaller samma dag som informationen når brukaren och avslutande
utförare. Avslutsdatum infaller därmed på den femte (5:e) vardagen.
Om brukaren har trygghetslarm och/eller egen tid registrerar myndig-
het samma avslutsdatum för trygghetslarmet och egentiden.

3. Myndighet skickar beställning på hemtjänstinsatser till ny utförare i
verksamhetssystemet. Startdatumet ska infalla dagen efter avslutsda-
tum och får inte vara på en helgdag. Myndighet skickar även beställ-
ning på egen tid, om brukaren har rätt till det, med samma startda-
tum, till ny utförare i verksamhetssystemet. Om brukaren har trygg-
hetslarm skickar myndighet även beställning på trygghetslarm med
samma startdatum till larmgruppen. Myndighet registrerar ny utfö-
rare (under kontakter) i brukarens personuppgifter i verksamhetssy-
stemet.

4. Myndighet informerar avslutande utförare, larmgruppen och natt-
verksamheten om vilken brukare som ska byta utförare vilket datum
och vilken utförare som blir den nya. Detta ska göras samtidigt som
punkt 2 och 3.

Avslutande hemtjänstutförare:
Information om att pågående uppdrag hemma hos brukaren ska avslutas in-
kommer från myndighet senast fem (5) vardagar före avslut. Dagen då inform-
ationen inkommer räknas som dag ett (1).

1. Avslutande utförare gör en planering för brukaren som ska byta utfö-
rare.

Om brukaren har lämnat nycklar och har dagliga insatser och/eller
trygghetslarm: Avslutande hemtjänstutförare kommer överens med
brukaren om avslut. Avslutande utförare kommer, efter samtycke

## BOTKYRKA KOMMUN
Vård- och omsorgsförvaltningen
Kvalitet och utredning

2021-04-19
3 [4]

från brukaren, överens med ny utförare om tidpunkt för överlämning.
Brukaren ska alltid vara med vid kvittering av nycklar.

•
I de fall ett gemensamt möte hemma hos brukaren ska genomföras
ansvarar avslutande hemtjänstutförare för brukarens insatser fram
tills att mötet har ägt rum. Ett gemensamt möte för överlämning ska
äga rum hemma hos brukaren dagen efter avslutsdatum. Det gemen-
samma mötet får inte äga rum en helgdag. OBS! Låsenheten för
nyckelfri hemtjänst inaktiveras när insatsen/verkställigheten avslutas.
För att kunna låsa upp/låsa dörren behövs en fysisk nyckel vid samt-
liga besök denna dag.

Omkoppling av trygghetslarm sker i samband med att ny utförare
kvitterat ut nycklar från brukaren. Avslutande utförare ringer till
larmgruppen för att informera att överlämning av nycklar har skett.

Om brukaren är beviljad matlåda: Säkerställ att brukaren inte har
beställt mat som kräver leverans efter avslutsdatum.

Om brukaren har lämnat nycklar men inte har dagliga insatser
och/eller trygghetslarm: Avslutande utförare återlämnar nycklar till
brukaren i samband med att beställningen upphör.

Om brukaren inte har dagliga insatser och heller inte har lämnat
nycklar: Se nästa punkt.

2. Avslutande utförare avslutar verkställigheten i verksamhetssystemet
och ärendet enligt egna rutiner.

Ny hemtjänstutförare:
Beställning från myndighet gällande nytt uppdrag finns i verksamhetssystemet
senast fem (5) vardagar innan uppdraget ska påbörjas.

1. Ny hemtjänstutförare accepterar beställning i verksamhetssystemet.

Om brukaren är beviljad matlåda: Säkerställ att brukaren beställer
mat som kan levereras vid dagen för uppstart.

## BOTKYRKA KOMMUN
Vård- och omsorgsförvaltningen
Kvalitet och utredning

2021-04-19
4 [4]

Om brukaren ska ha dagliga insatser och/eller trygghetslarm: Ny
hemtjänstutförare kommer, efter samtycke från brukaren, överens
med avslutande utförare om tidpunkt för överlämning. Brukaren
ska alltid vara med vid kvittering av nycklar.

I de fall ett gemensamt möte hemma hos brukaren ska genomföras
ansvarar avslutande hemtjänstutförare för brukarens insatser fram
tills att mötet har ägt rum. Mötet ska äga rum hemma hos brukaren
samma dag som beställningens startdatum. Det gemensamma mötet
får inte äga rum en helgdag.

Omkoppling av trygghetslarm sker i samband med att ny utförare
kvitterat ut nycklar från brukaren (avslutande utförare ringer till
larmgruppen för att informera att överlämning av nycklar har skett).

Om brukaren inte ska ha dagliga insatser och/eller trygghetslarm:
Ny utförare tar kontakt med brukaren inför uppstart och påbörjar
uppdrag utifrån beställningens startdatum.