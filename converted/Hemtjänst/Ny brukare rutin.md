---
title: "Ny brukare rutin"
source_file: "Hemtjänst/Ny%20brukare%20rutin.pdf"
source_url: "https://botwebb.botkyrka.se/download/18.4b565414193debe314fd53e1/1737553896811/Ny%20brukare%20rutin.pdf"
---

Vård- och omsorgsförvaltningen
Dokumentet är beslutat av: [Verksamhetschef Hemtjänst]
Dokumentet beslutades den: [2025-01-22]

---

Dokumentet gäller tillsvidare
Dokumentet ersätter: [Ny brukare-rutin för medarbetare inom hemtjänst]
Dokumentansvarig är: [Verksamhetsutvecklare hemtjänst]

1/1
# RUTIN
Ny brukare-rutin för medarbetare inom
Hemtjänst
## Inledning
Då en brukare blivit beviljad insats av hemtjänst ska vi veta vad som ska
göras när vi ska påbörja insatser för denna. Rutinen säkerställer att våra
brukare tas emot med respekt och enligt vår värdegrund. Den som kommer i
kontakt med oss ska kunna känna sig trygg och få ett professionellt,
rättssäkert och likvärdigt bemötande. Alla brukare som ansökt och fått
beviljad insats ska känna sig säkra på att stöd och insatser ges utifrån
individens behov och i enlighet med lagstiftningens intentioner. Det handlar
även om att våra medarbetare ska känna en tydlighet inom det ramverk vi
verkar inom.
## Roller och ansvar
Alla medarbetare inom hemtjänst berörs av rutinen. Vi har en processkarta
som beskriver vem som gör vad och när det ska ske. Processkartan finns och
till vår hjälp har vi också checklistor och lathundar för medarbetare samt
informationsmaterial till brukarna.
## Område
Introducera ny brukare
## Utförande
Det är viktigt att vi på ett strukturerat och korrekt sätt informerar brukaren
om vår verksamhet. Detta görs muntligt men också med hjälp av att vi
överlämnar informationsmaterial i form av tex. en välkomstmapp. Brukaren
ska få alla viktiga telefonnummer och namn, information om nyckelrutiner,
hantering av privata medel, larm, synpunktshantering mm. En tydlig
genomförandeplan ska också göras tillsammans med denne.
Alla berörda följer processkartan och vem som ansvarar för
vad.  Medarbetare använder sig av checklista och enhetschef
eller utsedd medarbetare överlämnar välkomstmapp. Dessa
finns på rutinsidan på intranätet.