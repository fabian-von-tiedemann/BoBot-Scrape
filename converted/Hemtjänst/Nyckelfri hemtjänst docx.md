---
title: "Nyckelfri hemtjänst docx"
source_file: "Hemtjänst/Nyckelfri%20hemtj%C3%A4nst%20docx.pdf"
source_url: "https://botwebb.botkyrka.se/download/18.2a3d2f67195ad7911403ac2c/1743173167030/Nyckelfri%20hemtj%C3%A4nst%20docx.pdf"
---

Vård- och omsorgsförvaltningen
Dokumentet är beslutat av: [Verksamhetschef hemtjänst]
Dokumentet beslutades den: [2021-09-06]

---

Dokumentet gäller tillsvidare
Dokumentet uppdaterad: [2025-03-28]
Dokumentet ersätter: [Nyckelfri hemtjänst]

Dokumentansvarig är: [Verksamhetsutvecklare hemtjänst]

# RUTIN
Nyckelfri hemtjänst
## Inledning
I Botkyrka kommun har vi nyckelfri hemtjänst. Detta innebär att ett
elektroniskt låsvred monteras hemma hos brukare med beviljade
hemtjänstinsatser. För att tydliggöra vem som gör vad har denna rutin tagits
fram.
## Roller och ansvar
- Myndigheten informerar nya brukare om installation av elektroniskt
låsvred och meddelar även larmgruppen och hemtjänsten för att utföra
installationen.
- Hemtjänsten säkerställer att låsvreden är installerade och arbetar med att
motivera de brukare där detta inte skett.
- Om en befintlig brukare önskar ett låsvred, beställer hemtjänsten detta från
larmgruppen.
- Hemtjänsten kan också beställa installation av portlås om det finns ett
behov för personalen att komma in i en fastighet där brukaren inte har larm
och endast får insatser.
- Hemtjänsten ansvarar för att informera larmgruppen om ett låsvred
behöver avinstalleras eller om en planerad installation inte längre är aktuell
på grund av att verkställigheten avslutats.
- Larmgruppen hanterar installation och nedmontering av elektroniska
låsvred hos brukare och informerar hemtjänsten när installationen är
genomförd.
## Område
Nyckelfri hemtjänst.
## Utförande
Innan installation för ny brukare
•
Ta emot meddelande från myndighet med information om att en ny
brukare behöver ett elektroniskt låsvred installerat. Meddelandet

2/2
•
skickas via verksamhetssystemet från myndigheten till både
larmgruppen och hemtjänsten för information. Beställningen ska
inkludera uppgifter om brukaren har informerats om låsvredet samt
om brukaren har accepterat eller avböjt insatsen.
Innan installation för befintlig brukare
•
Ta emot meddelande från hemtjänstgruppen om att en befintlig
brukare önskar få ett elektroniskt låsvred installerat. Meddelandet,
som skickas via verksamhetssystemet till larmgruppen, ska inkludera
brukarens namn, telefonnummer för att boka installationen, och
adress.
Installation av elektroniskt låsvred
•
Larmgruppen installerar det elektroniska låsvredet och demonstrerar
dess funktioner via en app. Brukaren bekräftar installationen genom
att skriva under kvittensen och ett ansvarsavtal.
•
Efter installationen skickar larmgruppen ett meddelande till både
koordinatorn för nattpatrullen och hemtjänstgruppen med
information om när låsvredet installerades.
Avslut av insats
•
När en insats avslutas informerar hemtjänsten larmgruppen genom
meddelandehanteringen att låsvredet ska avinstalleras.
•
Larmgruppen tar kontakt med berörda parter och genomför
nedmonteringen enligt etablerade rutiner.