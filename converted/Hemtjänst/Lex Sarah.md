---
title: "Lex Sarah"
source_file: "Hemtjänst/Lex%20Sarah.pdf"
source_url: "https://botwebb.botkyrka.se/download/18.4bb4c22719afcbb65a035eb1/1765809230846/Lex%20Sarah.pdf"
---

Vård- och omsorgsförvaltningen
Dokumentet är beslutat av: Verksamhetschef LSS
Dokumentet beslutades den: 2023-04-26

---

Dokumentet gäller tillsvidare Uppdaterad: 2025-12-15
Dokumentet ersätter:
Dokumentansvarig är: Verksamhetsutvecklare LSS och SOL

1/3
# RUTIN
Rapportera avvikelser och missförhållande enligt lex Sarah
## Inledning
Att rapportera avvikelser är en viktig del av vårt kvalitetsarbete. Det hjälper oss att upptäcka
brister i verksamheten och att göra förbättringar, så att liknande händelser inte händer igen.
Syftet med rutinen är att säkerställa att avvikelser och missförhållanden rapporteras enligt lex
Sarah.
Rutinen gäller för medarbetare inom vård- och omsorgsförvaltningen och följer Botkyrka
kommuns riktlinjer för avvikelser och missförhållanden.
## Roller och ansvar
Medarbetare ansvarar för att:
➢ förstå att det finns en skyldighet att rapportera avvikelser
➢ skyndsamt rapportera händelser som påverkat eller skulle kunnat påverka den
enskilde negativt
➢ i ett akut skede vidta åtgärder för att säkerställa den enskildes trygghet och hälsa
➢ Om situationen är så allvarlig att omedelbara åtgärder krävs, ska rapportören
omgående kontakta ansvarig enhetschef under vardagar kl. 08:00–16:00.
➢ Vid allvarlig händelse på vardagar kl. 16:00–08:00 samt dygnet runt under helger och
röda dagar kontaktas BE-jouren på telefonnummer 08-530 611 60.
➢ be om stöd vid osäkerhet om när eller hur en avvikelserapport ska skrivas

Enhetschef ansvarar för att:
➢ Informera nyanställda om rapporteringsskyldighet och säkra att medarbetare vet hur
de ska rapportera avvikelser.
➢ säkra att medarbetare genomför utbildningen ”Att rapportera” på Botwebb
➢ återkoppla till medarbetare i arbetsgruppen och tillsammans planera och vidta åtgärder
utifrån händelsen
## Område
Rapportera LSS- och SOL avvikelser
## Utförande
Vad ska rapporteras
- Händelser som har lett till eller som skulle kunna ha lett till negativa konsekvenser för
den enskilde
- Både aktiva och passiva handlingar och händelser: sådant som har gjorts och sådant
som inte gjorts.

2/3
- Händelser, handlingar och försummelser som medarbetaren själv varit med om eller
fått kännedom om från andra.
Exempel:
o inte får tillräckligt att äta och dricka,
o inte får tillräckligt med hjälp att tvätta sig eller borsta tänderna,
o får för lite tillsyn
o inte blir bemött med respekt för självbestämmande, trygghet och värdighet
Rapportera
Så här rapporterar du en avvikelse:
•
Om du ser eller får veta om något som har påverkat eller kan påverka den enskilde
negativt, ska du skriva en avvikelserapport.
•
Har en kollega redan rapporterat samma händelse, behöver du inte skriva en ny
rapport.
•
Du skriver rapporten på Botwebb under Rapportering av missförhållanden och andra
avvikelser.

•
När du har öppnat rapportformuläret, ska du välja ”Annan avvikelse” i rullistan –
oavsett vilken typ av händelse du rapporterar.
•
Du som har LMO-appen i telefonen kan också skriva rapporten via länken under
Webblänkar.
När du fyller i rapporten:
- Beskriv händelsen sakligt och utan värderingar. Redogör för vad som har
inträffat.
- När har det hänt? Hur upptäcktes händelsen?
- Vilka konsekvenser det kan ha inneburit för den enskilde?
- Skicka in avvikelsen.

Efter att du har skrivit en avvikelserapport är det viktigt att dokumentera det i den
enskildes journal. Skriv kortfattat vad avvikelsen handlar om och hänvisa till
avvikelserapportens nummer som är fyra siffror.
Systematiskt kvalitetsarbete
För att uppfylla god kvalitet behöver verksamheten jobba systematiskt och förhindra att
liknande avvikelser/missförhållanden uppkommer igen. Verksamheten skall fortlöpande
utvecklas och säkras av ansvarig chef enligt följande:
1. utreder inkommen avvikelserapport utifrån Botwebbs utbildning “Att utreda”.
2. informerar medarbetare och den enskilde om utredningens beslut
3. planerar för att vidta åtgärder utifrån händelsen tex ändra rutiner och arbetssätt så att
missförhållanden och risker inte upprepas.

3/3
4. att medarbetare görs delaktiga och hjälper till att ta fram åtgärder
5. säkerställer att relevant information har dokumenterats i social journal.
6. registrerar åtgärderna i Life Care avvikelseutredning
7. följer upp och utvärderar de åtgärder som beslutats i utredningen och återkopplar till
medarbetare