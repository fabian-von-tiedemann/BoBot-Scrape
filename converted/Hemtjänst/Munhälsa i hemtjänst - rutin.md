---
title: "Munhälsa i hemtjänst - rutin"
source_file: "Hemtjänst/Munh%C3%A4lsa%20i%20hemtj%C3%A4nst%20-%20rutin.pdf"
source_url: "https://botwebb.botkyrka.se/download/18.3f5ffcaf1764d358efd7831/1609158723804/Munh%C3%A4lsa%20i%20hemtj%C3%A4nst%20-%20rutin.pdf"
---

# RUTIN

1 [3]

Dokumentet är beslutat av: Verksamhetschef Hemtjänst
Dokumentet beslutades den: 2020-12-17

---

Dokumentet gäller till den:  (2025-12-17)
Dokumentet ersätter: Detta är första utgåvan
Dokumentansvarig är: Verksamhetsutvecklare hemtjänst

Vård- och omsorgsförvaltningen
Munhälsobedömningar och nödvändig tandvård hemtjänsten

## Inledning
Brukare med varaktigt behov av omfattande vård- och omsorgsinsatser har
enligt tandvårdslagen rätt till avgiftsfri munhälsobedömning i hemmet. Den
uppsökande verksamheten består av en munhälsobedömning och rådgivning
om daglig munvård.

Hemtjänsten och Regionens upphandlade vårdgivare ska tillsammans planera
och genomföra den uppsökande verksamheten.

Syftet med denna rutin är att tydliggöra ansvaret för olika uppgifter i samband
med munhälsobedömningar och nödvändig tandvård för brukare inom
hemtjänsten.

## Roller och ansvar

Enhetschef
-
i samråd med upphandlad vårdgivare planera munvårdsutbildning samt
anvisa lokal för dessa utbildningstillfällen.
Koordinator
-
tar emot information från tandvårdsföretaget om planerade besök
-
ser till att omsorgspersonal ges möjlighet att delta vid besöket

Biståndshandläggare
-
utfärdar tandvårdsstödsintyg

Kontaktman/omsorgspersonal
-
deltar under tandvårdsbesöket
-
dokumenterar vald utförare av nödvändig tandvård
-
är behjälplig att boka tid hos tandvården om det är nödvändigt

## Område

Vid utfärdande av tandvårdsstödsintyg måste den enskilde tacka ja/nej till
erbjudande av munhälsobedömning. Om den enskilde tackar ja, meddelas
utförare av munhälsobedömningar via systemet ”Symfoni” och de kommer att
höra av sig till brukaren och hemtjänsten. Tackar den enskilde nej, ska denne
bli erbjuden en ny munhälsobedömning året efter.

## BOTKYRKA KOMMUN
Vård- och omsorgsförvaltningen

2 [3]

Munhälsoutbildningar
Omsorgspersonal ska varje år erhålla lärarledd utbildning om munvård och
dess betydelse för mun- och allmänhälsan. Utbildningen ska ge motivation och
teoretisk/praktisk kunskap så att munvården blir en självklar del av hela
vården. Utbildningarna syftar till att personalen ska ha kompetens att:

-
sköta den dagliga vården av mun och tänder, inklusive broar, proteser
och implantat
-
tolka signaler och symptom som uttrycker behov av odontologiska
vårdinsatser
-
förstå behandlingsråd från tandvårdspersonal, bland annat genom
munvårdskortets uppgifter.

Munhälsobedömning (uppsökande tandvård)
Munhälsobedömning sker alltid enligt avtal, den enskilde kan inte välja
utförare. Tandvårdspersonalen;
-
gör en bedömning av munhåla, tänder, och tandersättningar
-
ger brukaren (och omvårdnadspersonalen) information och instruktion
om behovet av daglig munvård.
-
ger individuell rådgivning om hur brukaren ska sköta sin dagliga
munvård.

Nödvändig tandvård
Nödvändig tandvård ges för att förbättra förmågan att äta, tala och inte ha ont.
Om den enskildes allmäntillstånd inte tillåter mer omfattande behandling ska
fokus riktas mot att motverka besvär, lidande och sjukdom i munnen.
Det är brukaren som väljer tandhygienist och/eller tandläkare. Har den ingen egen
ska den avtalade utföraren av munhälsobedömningar ta ansvar för den nödvändiga
tandvården. Nödvändig tandvård får inte utföras av tandvårdsföretaget i personens
boende på samma dag som munhälsobedömning, såvida den inte bedöms som akut.

Den berättigade ska få minimerat besvär från tänder och munslemhinna,
bibehålla relevant tuggförmåga och utseende. Munhälsotillståndet ska inte
försämra allmäntillståndet och inte ge upphov till utökat omvårdnadsbehov.

## BOTKYRKA KOMMUN
Vård- och omsorgsförvaltningen

3 [3]

## Utförande

1. Tandvårdsstödsintyg utfärdas av biståndshandläggare i systemet
”Symfoni” och den uppsökande tandvården får uppgifter därifrån.

2. Den uppsökande tandvården ska innan besöket hos brukaren kontakta
ansvarig för hemtjänsten via telefon eller mejl för att informera om ett
besök. De ska uppge om det är uppsökande tandvård eller nödvändig
tandvård, fråga!

3. En omsorgspersonal eller anhörig ska alltid vara närvarande under
besöket. Enhetschef eller utsedd person ansvarar för att det finns
möjlighet till detta.

4. För brukare med hemtjänst förvaras dokumenterade råd och
anvisningar från munhälsobedömningen tillgängligt för den enskilde
och berörd vård- och omsorgspersonal.

5. Omsorgspersonal ska även ta emot praktiska råd om hur den dagliga
munhygienen ska skötas. Individuella instruktioner om munvård
upprättas på ett munvårdskort som ger stöd för hur man utför den
dagliga munvården. Genomförandeplanen uppdateras med hänvisning
till munvårdskortet.

6. Om det finns behov av nödvändig tandvård ska tandvårdspersonalen
informera brukare och/eller närstående. Tandvårdspersonal som utför
munhälsobedömning kan erbjuda att utföra vården om brukaren inte
har en fast tandläkare eller tandhygienist. Den berättigade väljer själv
vem som utför den nödvändiga tandvården.

7. Omsorgspersonal/kontaktman är behjälplig att boka tid hos tandvården
om det är nödvändigt.

Avvikelser och synpunkter
-
Eventuella synpunkter eller klagomål till eller från utförare av tandvård
ska gå via MAS.