---
title: "Hjälpmedel Hemtjänst"
source_file: "Hemtjänst/Hj%C3%A4lpmedel%20Hemtj%C3%A4nst.pdf"
source_url: "https://botwebb.botkyrka.se/download/18.7dcacad718977245a27dc06/1690206387887/Hj%C3%A4lpmedel%20Hemtj%C3%A4nst.pdf"
---

Vård- och omsorgsförvaltningen
Dokumentet är beslutat av: [Verksamhetschef Hemtjänsten]
Dokumentet beslutades den: [2023-07-18

---

Dokumentet gäller tillsvidare
Dokumentet ersätter: [Nytt dokument
Dokumentansvarig är: [Verksamhetsutvecklare hemtjänst]

1/3
# RUTIN
Hjälpmedel inom Hemtjänst
## Inledning
Brukarna har hjälpmedel av olika slag som behöver införskaffas, finnas med
i en inventarieförteckning, besiktigas samt inlämnas för service eller
reparation. Utöver detta finns arbetstekniska hjälpmedel som personalen är i
behov av för att kunna hjälpa brukare.
Samverkan mellan Regionen och hemtjänst är väldigt viktig och rutinen
finns för att förtydliga för hemtjänstens personal vilket ansvar de har.
## Roller och ansvar
Enhetscheferna är ytterst ansvariga men delegerar uppgifterna till
koordinator och personal.
Koordinator sköter inventarielistan om sådan finns.
Personal som till exempel arbetsterapeut/sjukgymnast från Regionen gör en
bedömning och utprovning av till exempel lyft och säng.
Enhetschef ansvarar för att säkerställa att personalen får kontinuerlig
utbildning i förflyttningsteknik samt vid behov av annan adekvat utbildning.
Personal ansvarar för att: delta vid utbildningstillfällen, använda de
hjälpmedel som finns till hands, meddela koordinator om något är trasigt
eller om hen är osäker på användande. Personal behöver också veta vilka
åtgärder som ska tas för att begränsa en skada om något har inträffat,
rapportera händelser där hjälpmedel varit inblandade samt se till att de
rengörs och placeras rätt samt laddas om så är fallet.
Koordinator meddelar Regionen om det inte är ett arbetstekniskt hjälpmedel
så att Regionen kan införskaffa nytt förskrivet hjälpmedel.

2/3
## Område

Inventering, besiktning, åtgärder, införskaffande av nya hjälpmedel,
arbetstekniska hjälpmedel samt utbildning. Gällande bärbara liftar finns det
en egen rutin så dessa berörs inte.

Inventering
Det finns en inventarielista som varje koordinator ansvarar för att uppdatera.
Av listan kan man utläsa vad för typ av hjälpmedel det är, vilken brukare det
är placerat hos, vilket företag det kommer ifrån, modell, år det blev inköpt,
serienummer samt besiktningsdatum.

Besiktning
Koordinator beställer besiktning av arbetstekniska hjälpmedel enligt
inventarielistans datum. Samordning ska ske med Regionen så att vi kan
besiktiga flera hjälpmedel samtidigt. Likaså bör Regionen vända sig till
koordinatorn för samordning om de beställer besiktning.

Åtgärder
Koordinator ansvarar för att se till att de åtgärder som ska ske görs för de
hjälpmedel som hemtjänsten ansvarar för.
Regionen ansvarar för att se till att de åtgärder som ska ske görs för de
hjälpmedel som de ansvararar för.

Införskaffande av nya hjälpmedel
Koordinator beställer de hjälpmedel som hemtjänsten ansvarar för. Dessa
hjälpmedel är de som finns införskaffade för att säkra en god arbetsmiljö.
Regionen beställer de hjälpmedel som de förskrivit åt brukarna.
Utbildning
Enhetschefen ansvarar för att se till att all personal har uppdaterad relevant
utbildning i förflyttningsteknik.

## Utförande
Personalen ansvarar för att använda de hjälpmedel som finns till hands samt
att meddela koordinator om något hjälpmedel inte fungerar som det ska.
Koordinator gör felanmälan och införskaffar nya arbetstekniska hjälpmedel.
Koordinator meddelar Regionen om hjälpmedlet är förskrivet så att de kan
införskaffa nytt.

3/3
Personalen meddelar koordinator om hen är osäker på användande. Personal
behöver också veta vilka åtgärder som ska tas för att begränsa en skada om
något har inträffat, rapportera händelser där hjälpmedel varit inblandade
samt se till att de rengörs och placeras rätt samt laddas om så är fallet.