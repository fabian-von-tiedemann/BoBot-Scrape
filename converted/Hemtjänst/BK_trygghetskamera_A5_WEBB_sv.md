---
title: "BK_trygghetskamera_A5_WEBB_sv"
source_file: "Hemtjänst/BK_trygghetskamera_A5_WEBB_sv.pdf"
source_url: "https://botwebb.botkyrka.se/download/18.2b7011bf196f10bdac43fc73/1748593358229/BK_trygghetskamera_A5_WEBB_sv.pdf"
---

Sov gott med
trygghetskamera

Behöver du tillsyn om natten?
Då har du möjlighet att få tillsyn med hjälp av en trygghetskamera.
Det betyder att hemtjänsten tittar till dig via trygghetskameran,
istället för att komma hem till dig. Det är bra för dig som inte vill
riskera att bli störd av hemtjänstens besök under natten.
Enkelt och smidigt
Du får en trygghetskamera installerad i ditt sovrum.
Trygghetskameran är liten och diskret och kopplas till en dator
hos hemtjänsten, som de använder för att titta till dig.
Kameran är bara påslagen en kort stund vid de tillfällen du
och hemtjänsten har kommit överens om. Då tittar hemtjänsten
till dig för att se att du sover gott i din säng. Om hemtjänsten inte
ser dig, gör de en ny tillsyn efter en stund. Om de inte ser dig
då heller, eller om det visar det sig att du behöver hjälp, kommer
hemtjänsten hem till dig.

Tryggt och säkert
Trygghetskameran har bra mörkerseende, men den fångar inte upp
något ljud. Det är bara personal med speciell behörighet som kan titta
till dig via trygghetskameran. Inga bilder sparas – det enda som sparas
är information om vem som har gjort tillsynen och vid vilken tidpunkt.

Välkommen att höra av dig
Trygghetskameran ansöker du om och kostnaden ingår då i
hemtjänstavgiften. Du kan när som helst välja att sluta med
trygghetskameran genom att meddela hemtjänsten.

Är du intresserad av en trygghetskamera, eller vill du veta mer?
Kontakta oss på telefon: 08-530 610 00
Telefontid måndagar klockan 9–10, 16.30–17.30.
Tisdag–fredag klockan 9–10.
Du kan också ansöka med e-tjänst eller blankett.
Läs mer på botkyrka.se/trygghetskamera

Botkyrka kommun
Munkhättevägen 45, 147 85 Tumba
Tel: 08-530 610 00
E-post: medborgarcenter@botkyrka.se
botkyrka.se
FOTO Wavebreakmedia / Mostphotos, Botkyrka kommun. Vård- och omsorgsförvaltningen, Botkyrka kommun, 2020