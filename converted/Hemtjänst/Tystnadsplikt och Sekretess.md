---
title: "Tystnadsplikt och Sekretess"
source_file: "Hemtjänst/Tystnadsplikt%20och%20Sekretess.pdf"
source_url: "https://botwebb.botkyrka.se/download/18.5ca89f6618d2a6eb04d151a2/1745848056861/Tystnadsplikt%20och%20Sekretess.pdf"
---

Vård- och omsorgsförvaltningen

Dokumentet är beslutat av: Verksamhetschef
Dokumentet beslutades den: 2024-01-25

---

Dokumentet gäller tills vidare
Dokumentet uppdaterat den: 2025-04-28
Dokumentansvarig är: Verksamhetsutvecklare vård- och omsorgsförvaltningen

1/4
# RUTIN
Tystnadsplikt och sekretess
## Inledning
Alla medarbetare i Botkyrka kommun omfattas av offentlighets- och
sekretesslagen. Grundregeln är att alla allmänna handlingar är offentliga och
att medborgarna ska kunna ta del av dessa. Dock finns ett antal
begränsningar där det råder sekretess och tystnadsplikt.
Syftet med denna rutin är att medarbetare skall förstå sina skyldigheter
gällande sekretess och tystnadsplikt. Rutinen gäller för omsorgspersonal och
enhetschefer inom vård och omsorgsförvaltningen och utgår från Riktlinje
för utlämnande av handling  samt Offentlighets- och sekretesslagen
(2009:400).
## Roller och ansvar
Medarbetare ansvarar för att
➢ säkerställa att du förstått vad tystnadsplikt och sekretess innebär,
innan du skriver under sekretessförbindelse
➢ följa denna rutin och förstå dina skyldigheter och konsekvenser om
du bryter mot sekretessen/tystnadsplikten.

Enhetschef ansvarar för att:
➢ medarbetare förstår vad tystnadsplikt och sekretess innebär och hur
det tillämpas i praktiken.
➢ medarbetare skriver under sekretessförbindelse vid varje
nyanställning
➢ gå igenom denna rutin med medarbetarna minst 1 gång/ år.
## Område
Underskrift av sekretessförbindelse.
## Utförande
Vad innebär Sekretess och tystnadsplikt?
Sekretess innebär förbud att röja en uppgift, vare sig det sker muntligen,
genom utlämning av handling eller på något annat sätt. Tystnadsplikt råder
för samtliga anställda inom vård och omsorgsförvaltningen som kan ta del
av uppgifter om en enskilds personliga förhållanden. Detta innebär att alla
uppgifter som berör den enskildes personliga förhållanden är skyddade av
sekretessen.

2/4

Detta betyder att:

➢ du inte får muntligt eller på annat sätt, lämna ut uppgifter till
obehöriga om någon enskilds personliga förhållanden.
➢ du får inte diskutera en enskild person med närstående utan
samtycke från den enskilde.
➢ en god man /förvaltare har inte automatisk tillgång till den enskildes
personliga information.
➢ som medarbetare har du skyldighet att förvara all dokumentation,
handlingar och ärenden så att de inte är tillgängliga för obehöriga
såsom god man eller anhörig/närstående
➢ du får inte söka information som omfattas av sekretess, till exempel i
journalsystem, om det inte är nödvändigt för att utföra arbetet.
➢ du får inte dela information om den enskildes personliga
förhållanden på bloggar eller andra sociala medier

Tystnadsplikten gäller både under den tid du är anställd/verksam inom
kommunen, och därefter. Brott mot tystnadsplikten, vårdslös förvaring och
obehörigt utlämnande av handling kan medföra åtal och straff.
Samverkan
Samverkan mellan olika professioner behövs för att kunna ge bra stöd, samt
god vård och omsorg. Vi jobbar utifrån den enskildes behov med fokus på
en enskildes bästa.
Detta innebär att information som är av vikt för utredning av den enskildes
behov, samt vid planering och genomförande av insatser ska information
kunna överföras till den som behöver det i sin profession. Information om
den enskilde ska finnas lättillgänglig för den som har ansvar att ge stöd,
vård och omsorg till den enskilde och förvaras på ett sätt som förhindrar att
obehöriga kan ta del av den.
Sekretessen ska ses som ett skydd och inte ett hinder för samarbetet.
Inre sekretess
Inom vård- och omsorgsförvaltningen råder inre sekretess, vilket innebär att
medarbetare får ta del av uppgifter i den utsträckning som behövs för att
kunna utföra sina arbetsuppgifter. Det är alltså endast de medarbetare som
behöver uppgifterna för att kunna utföra sitt arbete som får ta del av
informationen.
Medarbetare som inte deltar i arbetet kring en den enskilde får inte läsa i
den enskildes journal eller på annat sätt ta del av sekretessbelagd
information även om tillgängligheten och möjligheten finns. I praktiken

3/4
betyder detta till exempel att du inte får söka upp en person i
journalsystemet om du inte har ett pågående ärende.
I den elektroniska journalen loggas allt, det vill säga det går att se vem som
loggar in i journalen, vid vilken tidpunkt det hände och vilka eventuella
ändringar som gjorts. Loggkontroller utförs regelbundet för att säkerställa
sekretessen. Vid granskning skall du kunna redogöra för varför du i ditt
arbete behövde gå in i journalen.
Information över sekretessgränser
Ibland kan information behöva delas mellan tillexempel olika utförare eller
olika förvaltningar. Information får då delas om
➢ den enskilde har gett sitt samtycke. Omsorgspersonal tar in samtycke
i enlighet med gällande rutiner och riktlinjer.
➢ menprövning görs. Detta kan tillexempel bli aktuellt om den
enskilde inte själv kan ge sitt samtycke. Menprövning betyder att du
bedömer om uppgifter kan lämnas utan att det kan innebära skada
för den enskilde eller någon närstående till denne. Utgångspunkten
för bedömningen skall vara den enskilde personens egen upplevelse.
➢ det finns sekretessbrytande bestämmelser. Det innebär att en
sekretessbelagd uppgift får lämnas ut under vissa förutsättningar, tex
vid misstanke om brott.
Arbete med barn
Vårdnadshavare har i regel rätt att ta del av sitt barns vård och veta vad som
står i journalen. Det kan dock finnas situationer då barnet kan komma att
lida skada av att vårdnadshavaren får vissa uppgifter, därför skall också
alltid en menprövning göras innan du lämnar ut uppgifterna. Detta gäller
oavsett barnets ålder.
Mer information
Mer information finner du i länkarna som finns i dokumentet samt i
Socialstyrelsens dokument Vägledning gällande sekretess och
tystnadspliktsregler. Läs också rutin om informationsöverföring som gäller
för din verksamhet.

4/4
Bilaga.
Utdrag från Socialstyrelsens dokument Vägledning gällande sekretess och
tystnadspliktsregler (s.24).