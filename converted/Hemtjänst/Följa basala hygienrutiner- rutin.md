---
title: "Följa basala hygienrutiner- rutin"
source_file: "Hemtjänst/F%C3%B6lja%20basala%20hygienrutiner-%20rutin.pdf"
source_url: "https://botwebb.botkyrka.se/download/18.1f7b9aa718b659339cc5531/1698311273408/F%C3%B6lja%20basala%20hygienrutiner-%20rutin.pdf"
---

Vård- och omsorgsförvaltningen
Dokumentet är beslutat av: omsorgschef Ramona Grapenhielm
Dokumentet beslutades den: 2023-09-07

---

Dokumentet gäller tillsvidare
Dokumentet ersätter: [Nytt dokument]
Dokumentansvarig är: [verksamhetsutvecklare Hemtjänsten] 1/3
# RUTIN
Följa basala hygienrutiner - rutin
Denna rutin följer SOFS 2015:10 (M och S) ”Basal hygien i vård och
omsorg”, Vårdhygien Stockholms ”Basala hygienrutiner i vård och omsorg”
och ”Grundläggande vårdhygieniska arbetssätt” samt Arbetsmiljöverkets
AFS 2005:1 ”Mikrobiologiska arbetsmiljörisker – smitta, toxinpåverkan,
överkänslighet”. För checklistor och handlingsprogram, vg se bilaga 1
länksamling.

Syftet med att följa basala hygienrutiner är att förhindra direkt och
indirekt kontaktsmitta (smitta från brukare till medarbetare och från
medarbetare till brukare, via medarbetares händer och kläder eller via ytor
och föremål) samt motverka att den boendes egna mikroorganismer överförs
från en plats till en annan på kroppen.
## Roller och ansvar
Verksamhetschef – ansvarar för att rutin finns
Enhetschef - ansvarar för att rutinen är känd, väl implementerad och följs av
medarbetare.
Medarbetare - ansvarar för att följa och arbeta enligt rutin och att
uppmärksamma enhetschef om det finns oklarheter eller svårigheter att följa
rutin.
## Område
Rutinen gäller för samtliga medarbetare som arbetar inom vård- och
omsorgsförvaltningen.
## Utförande
Basala hygienrutiner ska tillämpas av all vård- och omsorgspersonal vid alla
arbetsmoment i vård- och omsorgsmiljö som innebär fysisk kontakt med en
brukare, ytor eller föremål. Detta oberoende av om brukaren bär på en känd
smitta eller inte och oavsett vårdform och vårdgivare.
Det här delarna ingår i basala hygienrutiner
- Arbetskläder
- Handdesinfektion
- Handtvätt
- Handskar

Dokumentet är beslutat av: omsorgschef Ramona Grapenhielm
Dokumentet beslutades den: 2023-03-30 uppdaterad 2023-10-26
Dokumentet gäller tillsvidare
Dokumentet ersätter: [Nytt dokument]
Dokumentansvarig är: [verksamhetsutvecklare]
2/3
- Skyddskläder
- Stänkskydd
- Andningsskydd
Arbetskläder
Se ”Arbetskläder – användning, tvätt och förvaring– rutin”.
•
Arbetskläder består av underdel (byxa), överdel (kortärmad =
slutar ovanför armbågen - pikétröja, tunika eller T-shirt) eller
klänning och eventuellt mellanlager (fleece eller sweatshirts).
Mellanlager ska alltid tas av före direkt kontakt med boende och
aldrig användas i samband med direkt vård eller omsorg av boende.
•
Används under arbetstid: alla personalkategorier som vistas i
lokaler där det finns vård- och omsorgsarbete ska använda
arbetsklädsel under arbetstid.
•
Privata kläder: det är inte tillåtet att bära privata kläder istället för
arbetsdräkt under arbetstid eller att använda ett privata långärmat
plagg under eller ovanpå arbetsdräkt.
•
Arbetskläder vid resa: arbetskläder får inte användas vid resa till
och från arbetsplatsen. Om arbetet bedrivs på flera platser, får
arbetskläder dock bäras vid färd mellan arbetsplatserna.
Handdesinfektion
•
Före/efter vård-omsorgsmoment och före/efter
handskanvändning: använd alkoholbaserat handdesinfektionsmedel
omedelbart före och efter varje vård- och omsorgsmoment och före
och efter handskanvändning.
•
Ta rätt mängd: använd rikligt med handdesinfektion, ca 2-4 ml,
och fördela överallt på händerna, i handflatorna, på handryggarna
och fingertopparna, runt alla fingrar, tumgrepp och ca 15 cm upp på
underarmarna.
•
Använd rätt: gnid in handdesinfektionsmedlet tills det har dunstat
och huden känns torr, full effekt har då uppnåtts.
•
Huden på händer och underarmar ska vara hel och oskadad.
Smörj in händerna med mjukgörande kräm på raster för att undvika
torr hud som riskerar att få sprickor.
•
Naglar är korta och fria från lack och konstgjorda material.
•
Underarmar och händer hålls fria från armbandsur, ringar,
smycken, bandage, förband, stödskenor eller motsvarande.
•
Örhängen, smycken, Det vill säga inga halssmycken,
armbandsmycken, ringar samt hängande örhängen.

Dokumentet är beslutat av: omsorgschef Ramona Grapenhielm
Dokumentet beslutades den: 2023-03-30 uppdaterad 2023-10-26
Dokumentet gäller tillsvidare
Dokumentet ersätter: [Nytt dokument]
Dokumentansvarig är: [verksamhetsutvecklare]
3/3
•
Skägg, huvudduk eller hår får inte hänger ner i arbetsfältet utan
måste fästas upp eller stoppas in så de inte riskerar att komma i
kontakt med boende, ytor eller föremål.
•
Tvätta: tvätta händerna med flytande tvål och vatten om du har varit
i kontakt med boende med kräkning eller diarré eller om händerna
är, eller kan antas vara smutsiga.
•
Torka ordentligt torrt med pappershandduk eller torkpapper.
•
Desinfektera händerna direkt efter handtvätt.
Handskar
•
Använd bara vid rätt tillfälle: använd handskar vid kontakt med,
eller vid risk för kontakt med, kroppsvätskor samt vid desinfektion
av ytor.
•
Byt handskar mellan olika vård- och omsorgsmoment, även vid
flera moment hos samma boende. Berör inte omväxlande smutsigt
och rent.
•
Släng rätt: kasta direkt efter användning, använd bara handskar som
är av engångstyp.
Skyddskläder
•
Använd vid rätt tillfälle: använd engångsplastförkläde eller
engångsskyddsrock vid vård- och omsorgsmoment där det finns risk
för att arbetskläderna kan förorenas ex vid kontakt med en boende,
dennes kroppsvätskor eller annat biologiskt material (t ex hud och
hudfragment) eller vid kontakt med ytor eller föremål.
•
Släng rätt: kasta skyddskläder direkt efter användning.
•
Byt skyddskläder mellan olika vård- och omsorgsmoment, även
vid flera moment hos samma boende.
Stänkskydd
•
Vård- och omsorgsmoment som medför risk för stänk mot
ansikte: använd heltäckande visir, munskydd klass IIR med visir
alternativt munskydd klass IIR med skyddsglasögon.
Andningsskydd
•
Vård- och omsorgsmoment hos boende med luftburen smitta
använd andningsskydd av klass FFP3 vid vård och omsorg av
boende med smitta som kan spridas luftburet ex smittsam eller
misstänkt smittsam lungtuberkulos.
•
Släng rätt: kasta andningsskyddet direkt efter varje användning.