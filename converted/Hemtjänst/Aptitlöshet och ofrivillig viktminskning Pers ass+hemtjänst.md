---
title: "Aptitlöshet och ofrivillig viktminskning Pers ass+hemtjänst"
source_file: "Hemtjänst/Aptitl%C3%B6shet%20och%20ofrivillig%20viktminskning%20Pers%20ass+hemtj%C3%A4nst.pdf"
source_url: "https://botwebb.botkyrka.se/download/18.ffbf03199c8d593301f865/1760447127116/Aptitl%C3%B6shet%20och%20ofrivillig%20viktminskning%20Pers%20ass+hemtj%C3%A4nst.pdf"
---

Vård- och omsorgsförvaltningen
Dokumentet är beslutat av: Verksamhetschef HSV
Dokumentet beslutades den: 2025-09-24

---

Dokumentet gäller tillsvidare
Dokumentet uppdaterat:
Dokumentansvarig är: Verksamhetsutvecklare LSS och hemtjänst

1/3
# RUTIN
Aptitlöshet eller ofrivillig viktförändring
## Inledning
Omsorgspersonal som regelbundet träffar brukare har en viktig roll i att
tidigt upptäcka tecken på undernäring. Genom observationer och samtal
med brukaren kan omsorgspersonal identifiera eventuella svårigheter med
näringsintaget och vidta åtgärder i samråd med brukaren. Även närstående
kan bidra med värdefulla insikter om förändringar hos brukaren.
Denna rutin beskriver hur omsorgspersonal ska agera när en brukare visar
tecken på aptitlöshet, ofrivillig viktförändring eller otillräckligt näringsintag.
Rutinen gäller för personlig assistans (LSS) och hemtjänsten (SOL) och
utgår från Socialstyrelsens kunskapsstöd ”Att förebygga och behandla
undernäring”.
## Roller och ansvar
Omsorgspersonal ansvarar för att:
➢ Vara uppmärksam på tidiga tecken på undernäring
➢ Kontakta sjuksköterska vid tecken på undernäring

Enhetschef ansvarar för att:
➢ Rutinen är känd och följs av omsorgspersonalen
## Område
Upptäcka och rapportera risk för undernäring.
## Utförande
Undernäring innebär att kroppen har ett underskott på viktiga näringsämnen
- som vitaminer, mineraler eller protein – trots att man får i sig tillräckligt
eller till och med för mycket energi. En balanserad kost är avgörande för att
förebygga undernäring oavsett kroppsvikt.

Omsorgspersonal bör vara uppmärksamma på:
- Trötthet och låg energi – kroppen saknar nödvändiga näringsämnen
för att fungera optimalt.
- Svagt immunförsvar – ofta sjuk eller lång återhämtning efter
infektioner.

2/3
- hög konsumtion av ultraprocessad mat eller obalanserad kost.
- mat som inte äts upp, gammal mat i kylen
- en allt mindre mängd mat som inhandlas
- löst sittande kläder, ringar och klocka
- en försämrad aptit

Omsorgspersonal ska dokumentera observationer i brukarens journal.

Vissa kända faktorer kan leda till undernäring. Om sådana faktorer
förekommer ska det dokumenteras i brukarens journal, så att
omsorgspersonal kan vara extra uppmärksamma i dessa situationer.

Faktorer som kan leda till undernäring:
Faktorer
Exempel på orsak
Försämrat intag av
mat
Nedsatt aptit:
Sjukdom (en stor och vanlig orsak)
Smärta
Illamående, kräkningar
Depression, oro, nedstämdhet, ensamhet
Motvilja/avsky mot vissa typer av mat (lukt,konsistens)
Drogberoende
Oförmåga att äta:
Nedsatt medvetandegrad
Förvirring
Oro
Svaghet eller artrit i armar eller händer
Svårighet att själv föra maten till munnen, ex motoriska störningar Tugg-
och sväljproblem
Smärtor i munnen
Nedsatt mun- och tandstatus
Bristande tillgång på mat:
Dålig kvalitet på maten i hemmet, på sjukhus eller boende
Svårigheter att handla eller tillaga mat

Försämrat upptag
eller försämrad
nedbrytning av mat
Medicinska eller kirurgiska problem eller behandlingar som påverkar
bukens inre organ
Förändrade behov
Ökade eller förändrade metabola behov i relation till ålder, sjukdom,
organdysfunktion, kirurgi eller annan behandling
Näringsförluster
Mag-/tarmförluster:
Kräkningar, diarré, fistlar, förluster från olika drän eller stoman
Andra förluster:
Hudskador från brännskador
Källa: Socialstyrelsens kunskapsstöd ”Att förebygga och behandla undernäring”.

3/3
Undernäring är allvarligt och kan i verksamheter klassas som ett
missförhållande enligt Lex Sarah.
Om tecken på undernäring upptäcks hos en brukare
När en brukare uppvisar tecken på undernäring ska samverkan med
regionens hälso- och sjukvård initieras enligt gällande rutiner. Vid pågående
vårdkontakt ska ansvarig dietist/sjuksköterska omedelbart informeras.
Omsorgspersonal ansvarar för att följa dietistens/sjuksköterskans
rekommendationer och fortsätta att observera och dokumentera brukarens
allmänstillstånd i den sociala journalen.
Alla relevanta förändringar i brukarens mående eller näringsintag ska
skyndsamt rapporteras till sjuksköterskan för vidare bedömning och åtgärd.