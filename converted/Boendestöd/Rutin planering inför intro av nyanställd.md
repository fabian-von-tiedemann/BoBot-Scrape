---
title: "Rutin planering inför intro av nyanställd"
source_file: "Boendestöd/Rutin%20planering%20inf%C3%B6r%20intro%20av%20nyanst%C3%A4lld.pdf"
source_url: "https://botwebb.botkyrka.se/download/18.3e52557c18affbfa53211ff7/1696852084886/Rutin%20planering%20inf%C3%B6r%20intro%20av%20nyanst%C3%A4lld.pdf"
---

Vård- och omsorgsförvaltningen
Dokumentet är beslutat av: [Enhetschef Mobila teamet]
Dokumentet beslutades den: [2023-10-05]

---

Dokumentet gäller tillsvidare
Dokumentet ersätter: [Nytt dokument]
Dokumentansvarig är: [verksamhetsutvecklare ]

1/2
# RUTIN
För planering och genomförande av
introduktion av ny medarbetare
## Inledning
Rutinen syftar till att förtydliga ansvarsfördelningen gällande introduktion
av ny medarbetare i verksamheten.
Rutinen finns för att alla medarbetare ska få en god, tillräcklig och likvärdig
introduktion
## Roller och ansvar
Enhetschef ansvarar för att samtliga medarbetare känner till och arbetar
enligt rutinen.
Enhetschef, administratör och introduktionsombud ansvarar för att planera
och förbereda inför introduktionen.
Enhetschef, administratör och introduktionsombud ansvarar för
introduktionens genomförande och för att gå igenom alla områden på
checklistan för introduktion tillsammans med medarbetaren.
Enhetschef ansvarar för att följa upp introduktionen tillsammans med
medarbetaren

## Område
Introduktion utav ny medarbetare i Mobila teamet.
## Utförande
Enhetschef, administratör eller introduktionsombud
- Ser över verksamhetens schema och planerar dagar och tider för
introduktionen tillsammans med introduktionsombud.
- Introduktionen bokas in med tidsmarginal i syfte att frigöra tid för
förberedelse och planering inför introduktionen.
- Kontaktar den som ska introduceras för att föreslå tider och dagar för
introduktion.
- Introduktionsdagarna bör om möjligt bokas in i nära anslutning till
varandra.

2/2

Tiderna bokas in enligt följande ordning

1. Ett uppstartande introduktionssamtal tillsammans med enhetschef bokas
in.

2. Samtal tillsammans med administratör/introduktionsansvarig bokas in i
anslutning till samtalet med enhetschef.
Administratören/introduktionsansvarig ansvarar för det första mötet på plats
i verksamheten och välkomnar medarbetaren.

3. Introduktionspassen bokas in att påbörjas efter det att ovanstående två
inledande samtal ägt rum.

4. Ett uppföljningsmöte bokas in i direkt anslutning till genomförd
introduktion tillsammans med enhetschef. Enhetschefen följer upp hur
introduktionen gått.

5. Ett möte tillsammans med stödpedagog bokas in.