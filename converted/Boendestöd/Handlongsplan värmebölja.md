---
title: "Handlongsplan värmebölja"
source_file: "Boendestöd/Handlongsplan%20v%C3%A4rmeb%C3%B6lja.pdf"
source_url: "https://botwebb.botkyrka.se/download/18.6246af501884c407b50503e7/1686549464198/Handlongsplan%20v%C3%A4rmeb%C3%B6lja.pdf"
---

Vård och omsorgsförvaltningen
2021-05-14 uppdaterad 2023-06-09
1/3
# HANDLINGSPLAN
Handlingsplan värmebölja vård-
och omsorgsboende
Denna handlingsplan utgår från ”Handlingsplan värmebölja Hälso- och
sjukvård Region Stockholm” vg se länk Rapport (vardgivarguiden.se)
Förberedande fas
Arbetet med beredskap för hantering av värmebölja behöver påbörjas i god tid före
sommaren. Under rådande värmebölja finns det i många fall varken mandat, tid
eller av andra skäl möjlighet till att fatta förberedande beslut. Information och
utbildning kring handlingsplan för värmeböljor samt beslutade åtgärder bör i tid gå
ut brett i verksamheten, inte minst till sommarpersonal.

Målgruppen i denna handlingsplan är medarbetare och brukare inom övrig OF.
Det är viktigt att beakta den kommunikationsutmaning som uppstår vid beredskap
för värmebölja. Det kan vara svårt att nå fram med budskap om negativa
hälsoeffekter. Värme ses ofta som något som i huvudsak är positivt och detta kan, i
kombination med bristande kunskaper om hälsoeffekter, medföra att målgrupper
och personal kanske trivialiserar eller inte tar till sig problembilden.

Information och råd om värmeböljor kan med fördel förmedlas på ett samordnat
och effektivt sätt via medarbetarna. Kunskap och rutiner behöver tas fram och
inarbetas samt upprepas i förväg, för att beslutade åtgärder sedan ska kunna
omsättas i praktiken vid larm eller meddelande om värmebölja.

## UTFORMNING AV LARMKEDJA
•
Förbered funktionsmejl i förberedande fas för att underlätta spridningen av
värmevarningen.
•
Identifiera tekniska kommunikationsstöd, till exempel olika typer av
krisappar och SMHI:s väderapp.
Enhetschefens funktion och delaktighet i larmkedjan är av avgörande betydelse för
att omsorgspersonal ska kunna agera enligt de beslutade åtgärderna. Enhetschefen
är viktiga vidareförmedlar i larmkedjan.

1. I hanterandefasen är det personal och riskgrupper som i första hand behöver nås
2. Muntliga direktkontakter är ofta effektivast, men bör helst kombineras med
skriftlig information.

2/3
## ÖVERSYN AV LOKALER OCH UTRUSTNING
Viktiga förberedelser är också att i god tid göra en översyn av lokaler och
införskaffa utrustning som underlättar och påskyndar möjligheten att minska
hälsoeffekterna av en värmebölja.

Se över om medarbetare kan få tillgång till alternativa lokaler, såsom källar-
utrymmen eller svala lokaler och uteplatser dit boende kan förflytta sig. Se också
över om fönster som utsätts för direkt solljus har fungerande solskydd, till exempel
markiser och persienner, samt om medarbetare kan få tillgång till utrustning såsom
inomhustermometer och bärbar luftkonditioneringsutrustning.

## INFORMERA OCH UTBILDA
Utbildning och information spelar stor roll för hur väl larmkedjan kommer att
fungera i händelse av värmebölja och för hur information om råd når ut till
målgrupperna. Det är därför viktigt i den förberedande fasen att informera och
utbilda inom organisationen om hälsoeffekter, den beslutade handlingsplanen samt
åtgärder för att hantera situationen.
Implementeringen ska ske genom arbetsplatsträffar.  Se bilaga 1 för vad som ska
tas upp på arbetsplatsträffen. Inför arbetsplatsträffen ska enhetschefen ha läst
igenom Råd vid värmeböljor till personal inom vård och omsorg
(folkhalsomyndigheten.se)
Hantera
Värmeböljor kan leda till hälsoproblem och ökad dödlighet redan under
värmeböljans första dag. En larmkedja har upprättats för att så snabbt som möjligt
och utan fördröjning vidareförmedla en värmevarning från SMHI samt
målgruppsanpassade råd om hur hälsoeffekter undviks. Enhetschefen tar stöd i den
förkortade versionen av handlingsplan värmebölja-kort version

3/3
Bilaga 1

Vad som ska informeras om, gås igenom samt göras innan sommaren på
en arbetsplatsträff:

- Film Länk på sidan Värmeböljor – vägledning till handlingsplaner
(mediaflow.com)
•
Gör tillsammans Folkhälsomyndighetens e-utbildningar
(folkhalsomyndigheten.se)
- Se till att ladda ner appen SMHI på avdelningstelefonerna.
- Skriv ut, visa och gå igenom broschyren Råd vid värmeböljor – Till
personal inom vård och omsorg — Folkhälsomyndigheten
(folkhalsomyndigheten.se)
•
Gå igenom Hantera värmeböljor i vård och omsorg -
Kunskapsguiden