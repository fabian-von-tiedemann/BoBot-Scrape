---
title: "Om du finner brukare avliden i sitt hem"
source_file: "Boendestöd/Om%20du%20finner%20brukare%20avliden%20i%20sitt%20hem.pdf"
source_url: "https://botwebb.botkyrka.se/download/18.32c53f16193dec935aeaf613/1737036635645/Om%20du%20finner%20brukare%20avliden%20i%20sitt%20hem.pdf"
---

Vård- och omsorgsförvaltningen
Dokumentet är beslutat av:  Verksamhetschef LSS
Dokumentet beslutades den: 2023-02-01

---

Dokumentet gäller tillsvidare
Dokumentet uppdaterat: 2025-01-16
Dokumentansvarig är: Verksamhetsutvecklare, övrig OF
1/2
# RUTIN
Om du finner brukaren avliden i sitt hem
## Inledning
Denna rutin tydliggör hur personalen på ska agera om de i samband med en
insats finner den enskilde avliden i sitt hem. Rutinen gäller vardagar
08.00-16.00. Efter det tar Trygghetsjouren över arbetsledningen och då är
det handlingsplanerna i krispärmen som gäller.
## Roller och ansvar
➢ Enhetschef ansvarar för att rutinen är känd
➢ Medarbetare i tjänst ansvarar för att följa rutin
## Område
Hantera dödsfall
## Utförande
Säkerställ situationen:
Om det finns någon osäkerhet om personen är avliden, kontrollera om
personen visar tecken på liv (andas, puls etc.). Om det är uppenbart att
personen är avliden, rör inte kroppen eller omgivningen för att undvika att
störa en potentiell brottsplats.
1. Kontakta sjukvården genom att ringa SOS Alarm på telefonnummer
112. Informera om:
o Din roll som boendestödjare.
o Att personen verkar vara avliden.
o Personens kända hälsotillstånd, om relevant.
o Svara på larmoperatörens frågor och följ instruktioner.
2. Medarbetarna rör ingenting och går ut ur den enskildes lägenhet tills
sjukvårdpersonal eller polis kommer.
3. Kontakta enhetschef så snart som möjligt och rapportera situationen
och för råd och stöd.
4. Om enhetschef ej är tillgänglig ta hjälp av kollegor.
5. Läkare eller polis ansvarar för att informera närstående.
6. Personal dokumenterar vad som hänt i social journal.

2/2

Behandla situationen med respekt för den avlidne och deras anhöriga. Följ
sekretesslagen (Offentlighets- och sekretesslagen eller Socialtjänstlagen)
och dela inte information om händelsen utöver vad som krävs enligt ditt
uppdrag.
Omhändertagande av den avlidne
Läkaren ansvarar för att se till att transport sker av den avlidne till något av
regionernas bårhus i väntan på fortsatt omhändertagande inför gravsättning.
Begravningsbyrå samt transport av avliden
- Personalen får inte påverka närståendes val av begravningsbyrå. Om
närstående frågar ska hänvisning ske till valfri begravningsbyrå.
- Om kistläggning och/eller hämtning ska ske i den avlidnes boende
ska närstående så snart som möjligt kontakta den begravningsbyrå
som de tänker anförtro begravningsuppdraget.
- Kommunens ansvar för den avlidne upphör först när kroppen kan
överlämnas till de närstående eller begravningsentreprenören
alternativt när transportören hämtat den avlidne.