---
title: "Stödperson beskrivning mobila"
source_file: "Boendestöd/St%C3%B6dperson%20beskrivning%20mobila.pdf"
source_url: "https://botwebb.botkyrka.se/download/18.597f3c95177d2c0a786272f/1614340666800/St%C3%B6dperson%20beskrivning%20mobila.pdf"
---

Dokumentet är beslutat av: Verksamhetschefer inom ÄO samt OF
Dokumentet beslutades den: 2020-04-02

---

Dokumentet gäller till den: 2025-04-02 (max 5 år)
Dokumentet ersätter: Första utgåva
Dokumentansvarig är: Verksamhetsutvecklare inom ÄO samt OF

1 [2]

2020-04-02

# BESKRIVNING AV UPPDRAG SOM - STÖDPERSON

Stödpersonen har helhetsansvaret för den brukare som man är stödperson för.
Det innebär:

- Att bevaka brukares intressen, önskemål och behov.  Förmedla
information vidare samt vid behov delegera uppgifter till övriga i
personalgruppen och till anhöriga/gode män med flera

- Ansvara för att hålla god kontakt med olika personer/institutioner som
har betydelse för de boende till exempel anhöriga/gode män, daglig
verksamhet, kamrater (om det behövs), eventuella kontaktpersoner
och ledsagare, läkare, hjälpmedelscentralen, färdtjänst,
habiliteringscenter, biståndshandläggare, tandläkare.

- Hjälpa brukaren att ta kontakt med biståndshandläggaren vid behov
om det behövs.

- Ha koll på förändringar i behov och önskemål.

- Ansvara för att tillsammans med brukaren planera, upprätta och följa
upp genomförandeplanen samt se till att planen är aktuell.

- Uppdatera checklista för riskbedömning av arbetsmiljö utifrån individ
minst en gång per år. Vid behov tillsammans med chef upprätta en
handlingsplan.

- Följa riktlinjen om riskbedömning och skyddsåtgärder. När någon
bedömer att det finns risk att brukaren kan skada sig på grund av brister i
den omgivande miljön, inomhus eller utomhus, ska detta tas upp på möte
där alla i teamet som arbetar nära brukaren deltar.

- Ha koll på den sociala journalen och se till att det månatligen görs
anteckningar. Fånga upp eventuella avvikelser och att de
uppmärksammas samt åtgärdas.

- Deltaga på eventuella andra möten kring brukaren exempelvis
habiliteringsplan eller individuell plan.

- Om nödvändigt och med samtycke, se till att hålla kollegor
uppdaterade på brukarens situation vid s.k. boendegenomgång.

- Stötta och hjälpa övriga kollegor utifrån de behov och önskemål
brukaren uttryckt i genomförandeplanen.

Vård- och omsorgsförvaltningen

## BOTKYRKA KOMMUN

2 [2]
Vård- och omsorgsförvaltningen

- Om så behövs ha hand om, och redovisa, brukarens privata medel i
form av fickpengar enligt rutin.

- Hålla sin kompetens uppdaterad kring den funktionsnedsättning (ex.
stroke, afasi, asperger, demens, mm) som brukaren har. Informera
övriga kollegor om ny och gammal kunskap kring detta.

- Se till att brukaren får tillgång till rätt hjälpmedel/stöd och att tolk
bokas in vid behov.

- Ha månadsuppföljning med brukare och använda sig av
uppföljningsmallen.
Uppföljningen dokumenteras i social journal och kan medföra att
genomförandeplanen behöver uppdateras eller att biståndshandläggaren behöver
kontaktas.

Jag har tagit del av denna arbetsbeskrivning och är införstådd med vad
uppdraget som stödperson innebär.

Ort och datum:

---------------------------------------------------------------

Namn och namnförtydligande

___________________________________________