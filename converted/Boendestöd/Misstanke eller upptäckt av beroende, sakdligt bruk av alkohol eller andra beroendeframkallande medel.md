---
title: "Misstanke eller upptäckt av beroende, sakdligt bruk av alkohol eller andra beroendeframkallande medel"
source_file: "Boendestöd/Misstanke%20eller%20uppt%C3%A4ckt%20av%20beroende,%20sakdligt%20bruk%20av%20alkohol%20eller%20andra%20beroendeframkallande%20medel.pdf"
source_url: "https://botwebb.botkyrka.se/download/18.726a19ec1975d40a575d59a/1749798635660/Misstanke%20eller%20uppt%C3%A4ckt%20av%20beroende,%20sakdligt%20bruk%20av%20alkohol%20eller%20andra%20beroendeframkallande%20medel.pdf"
---

Vård- och omsorgsförvaltningen
Dokumentet är beslutat av: Verksamhetschef LSS
Dokumentet beslutades den: 2025-06-02

---

Dokumentet gäller tillsvidare
Dokumentet uppdaterat den:
Dokumentansvarig är: Verksamhetsutvecklare LSS Grupp- och Servicebostad

1/3
# RUTIN
Skadligt bruk eller beroende hos den
enskilde
## Inledning
Syftet med denna rutin är att ge medarbetare kunskap om hur de tidigt kan
uppmärksamma tecken på skadligt bruk eller beroende och agera för att ge
den enskilde rätt stöd. Rutinen beskriver hur man identifierar signaler på
missbruk, stöttar den enskilde att söka hjälp och säkerställer ett tryggt och
samordnat stöd.
## Roller och ansvar
Medarbetare ansvarar för att:
➢ agera i enlighet med rutinen
➢ dokumentera relevanta observationer
➢ uppdatera riskbedömning för den enskilde vid misstanke/upptäckt

Enhetschef ansvarar för att:
➢ rutin är känd och implementerad
➢ handlingsplan utifrån riskbedömning finns
## Område
Hantera upptäckt av eller misstanke om den enskilde är beroende av eller
skadligt brukar läkemedel, alkohol eller andra beroendeframkallande medel.
## Utförande
Att identifiera tecken på skadligt bruk eller andra problem är viktigt för att
kunna ge rätt stöd. Här följer några signaler att vara uppmärksam på och
förslag på hur du kan hjälpa den enskilde att ta emot stöd och hjälp.
Vilka signaler ska man agera på?
•
Förändrat beteende: Humörsvängningar, irritation, apati, ökad
isolering, trötthet eller sömnlöshet
•
Fysiska tecken: Alkohol- eller droglukt, koordinationssvårigheter,
sluddrigt tal, onormalt stora eller små pupiller, förändrad aptit och
viktnedgång eller viktuppgång
•
Läkemedel: Oregelbundet eller överdrivet läkemedelsintag,
upprepade förfrågningar om receptförnyelse eller byten av läkare,
låtsas tappa bort eller förlora mediciner för att få nya utskrivna

2/3
•
Försämrad personlig hygien och egenvård.
•
Förvirring, yrsel eller nedsatt koncentrationsförmåga
•
Återkommande sjukskrivningar, förseningar eller uteblivande från
aktiviteter.
•
Ekonomiska svårigheter kopplade till missbruk.
•
Rapporterad oro från anhöriga, personal eller andra berörda.
Hur kan jag stötta den enskilde att ta hjälp?
•
Skapa förtroende genom ett respektfullt och icke-dömande samtal.
•
Ta upp oro på ett konkret och tydligt sätt med utgångspunkt i
observerade beteenden.
•
Uppmuntra personen att söka hjälp och erbjuda stöd i processen,
exempelvis genom att hjälpa till att boka tid
•
Respektera den enskildes självbestämmande, men säkerställ att den
enskilde inte utsätter sig själv eller andra för fara.
•
Vid behov samverka med anhöriga om den enskilde ger sitt
samtycke.
Kontaktvägar
Om en den enskilde utgör en fara för sig själv eller andra ska man agera
utifrån situationens allvar. Vid akut fara eller suicidrisk, ring 112 för
omedelbar hjälp och vägledning till rätt psykiatrisk jourmottagning.

Om den enskilde är villig att ta emot hjälp bör kontakt tas med kommunens
socialtjänst för stöd eller rådgivning på telefon 0727- 03 79 90, måndag-
torsdag kl. 9-15, fredag kl. 9-14.
På kommunens hemsida finns mer information om stöd för vuxna med
skadligt bruk eller beroende.
Riskbedömning och Handlingsplan
Vid misstanke om eller upptäckt av missbruk ska närmaste chef informeras
och riskbedömning för den enskilde uppdateras. Detta är viktigt för att
bedöma hur missbruket kan påverka brukarens hälsa, säkerhet och
välbefinnande, samt för att identifiera eventuella risker för omgivningen.
Utifrån riskbedömningen ska en handlingsplan tas fram, som beskriver
vilket stöd och vilka insatser som behövs. handlingsplanen är att skapa en
bemötandeplan.
Om en person visar tecken på missbruk eller riskbeteenden som påverkar
den enskildes hälsa och säkerhet kan samordnade insatser behövas. Med
personens samtycke kan en samordnad individuell plan (SIP) tas fram.

3/3
Dokumentera och följ upp
•
Dokumentera löpande observerade beteenden och händelser samt
hur det hanterats i social journal.
•
Risker med missbruk kan behöva uppdateras oftare än 1 gång/år.
Följ upp riskbedömning och handlingsplan vid behov