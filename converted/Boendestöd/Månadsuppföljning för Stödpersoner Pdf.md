---
title: "Månadsuppföljning för Stödpersoner Pdf"
source_file: "Boendestöd/M%C3%A5nadsuppf%C3%B6ljning%20f%C3%B6r%20St%C3%B6dpersoner%20Pdf.pdf"
source_url: "https://botwebb.botkyrka.se/download/18.64455428189dee3ecc82f4ba/1692618427649/M%C3%A5nadsuppf%C3%B6ljning%20f%C3%B6r%20St%C3%B6dpersoner%20Pdf.pdf"
---

Vård- och omsorgsförvaltningen
Dokumentet är beslutat av: Verksamhetsutvecklare, övrig LSS.
Dokumentet beslutades den: 2022-11-11
Dokumentansvarig är: Verksamhetsutvecklare, övrig LSS.

1/2
# RUTIN
Månadsuppföljning för Stödpersoner
## Inledning
Syftet med denna rutin för månadsuppföljning är att säkerställa att brukarna
får sitt stöd- och servicebehov utfört enligt genomförandeplan. Vid
eventuella förändringar och/eller önskemål som innebär ett förändrat behov
för den enskilde, skall dessa revideras i genomförandeplan. I de fall åtgärder
behöver vidtas, skall ansvarig enhetschef meddelas och åtgärderna skall
dokumenteras.
## Roller och ansvar
Ansvariga stödpersoner följer angiven rutin. Ansvarig enhetschef ansvarar
för att rutinen är implementerad och följs på verksamheten.
## Område
Ansvarig stödperson har månadsuppföljning tillsammans med brukaren för
att följa upp den enskildes mående och hur stödbehovet har sett ut.
## Utförande
Stödpersonen bokar månadsuppföljning med brukaren. Gå igenom och
fråga vad brukaren har för tankar kring:

- Önskemål
- Hur har stödet fungerat?
- Vad har fungerat bra? Vad har fungerat mindre bra?
- Behövs det göras en ny genomförandeplan utifrån ändringar?

Stödpersonen sammanställer brukarens önskemål/ synpunkter samt
nedanstående punkter och dokumenterar detta i social journal samt
redovisar på verksamhetsmötet enligt rullande schema.

På verksamhetsmötet ska genomförandeplan samt ev. metodblad tas
med.

1. Är genomförandeplan aktuell och är uppföljning planerad?
2. Är beställning aktuell, behöver den följas upp med handläggare?
3. Utifrån formulerade mål i genomförandeplan, är stödet tillgodosett?
4. Är målet i genomförandeplanen SMART?

2/2
5. Vilka metoder används och hur leder de till självständighet,
delaktighet och självbestämmande?
6. Hur fungerar nuvarande stöd enligt dokumentation? Läs
dokumentationen en månad bakåt, är det dokumenterat utifrån målet
i genomförandeplanen?
7. Är riskbedömningen aktuell? Finns det kopplad handlingsplan?