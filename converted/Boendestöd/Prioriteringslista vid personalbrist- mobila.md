---
title: "Prioriteringslista vid personalbrist- mobila"
source_file: "Boendestöd/Prioriteringslista%20vid%20personalbrist-%20mobila.pdf"
source_url: "https://botwebb.botkyrka.se/download/18.25e8696b17eaf1cc0bf12e9/1643793775803/Prioriteringslista%20vid%20personalbrist-%20mobila.pdf"
---

Vård- och omsorgsförvaltningen
Dokumentet är beslutat av: Enhetschef Mobila teamet
Dokumentet beslutades den: [2022-02-02]

---

Dokumentet gäller tillsvidare (max 2026-02-02)
Dokumentet ersätter: Prioriteringslista vid personalbrist 2020-11-10
Dokumentansvarig är: Verksamhetsutvecklare Övrig LSS

1/2
# RUTIN
Prioriteringslista vid personalbrist inom Mobila teamet

## Inledning
Det kan ibland förekomma sådan personalbrist så att alla arbetsuppgifter
inte kan utföras som planerat. Vid sådana tillfällen är det viktigt att
personalen inom Mobila teamet känner till hur de ska prioritera och därför
finns en prioriteringslista framtagen.
## Roller och ansvar
Enhetschef ansvarar för att göra prioriteringslistan känd för medarbetarna.
Enhetschef ansvarar för förebyggande samt övergripande arbete.
Medarbetarna ansvarar för att följa den akuta prioriteringslistan.

## Område
Prioritering av arbetsuppgifter inom Mobila teamet i samband med
personalbrist.
Viss del av arbetet är förebyggande.
Viss del av arbetet är akut på en enhet.
Viss del av arbetet är övergripande.

## Utförande

Prioritering
Om det inte går att få in en timvikarie behöver arbetsuppgifterna ses över:
- Mat- och omvårdnadsinsatserna och inbokade ledsagningar ska
prioriteras.
- Serviceinsatser kan bokas om vid behov.
- Det är viktigt att meddela brukaren att insatsen flyttas eller ändras
på.

Förebyggande
1. Säkerställa att medarbetarna känner till rutin för när
Bemanningsenheten respektive Trygghetsjouren ska kontaktas.
2. Säkerställa att enheten har tillgång till timvikarier att ringa in vid
personalfrånvaro
3. Stärka krisberedskapen genom att arbeta förebyggande med
egenkontroller
4. Samverka med anhöriga och frivilligorganisationer för avlastning
förebyggande.

2/2
Akut

1. Mat-och omvårdnadsinsatser ska prioriteras. Prioritera vilka insatser
som ska utföras och vilka insatser som kan planeras in till en annan
dag.
2. Inbokade ledsagningsbesök ska prioriteras.
3. Dra ner tiden hos brukarna genom att exempelvis slå ihop insatser,
utföra insatser via telefonsamtal.
4. Säkerställa och kontrollera att alla brukare fått nödvändiga insatser
efter dagens slut.
5. Dela på timvikarier mellan enheterna.
6. Ge nya timvikarier nödvändig introduktion för att kunna utföra
insatserna.
7. Beordra in ordinarie personal.
8. Samverka med anhöriga.
9. Dokumentera ej utförda insatser.

Övergripande

Om personalbristen består över en längre tid:

1. Slå ihop flera insatser i samma besök.
2. Förkorta introduktionen för nya medarbetare.
3. Utför de allra nödvändigaste insatserna.
4. Samverka med övriga enheter och hjälps åt över gränserna.
5. Samverka med anhöriga, frivilligorganisationer och övriga kontakter
som finns.
6. Se över hur vi ska få in mer personal. Eventuellt fördela
personalresurser inom hela Vof.