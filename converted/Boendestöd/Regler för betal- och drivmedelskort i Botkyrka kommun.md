---
title: "Regler för betal- och drivmedelskort i Botkyrka kommun"
source_file: "Boendestöd/Regler%20f%C3%B6r%20betal-%20och%20drivmedelskort%20i%20Botkyrka%20kommun.pdf"
source_url: "https://botwebb.botkyrka.se/download/18.3e52557c18affbfa53211fe8/1696851910637/Regler%20f%C3%B6r%20betal-%20och%20drivmedelskort%20i%20Botkyrka%20kommun.pdf"
---

Regler för användande av betalkort och
drivmedelskort i Botkyrka kommun
Strategi
Program
Plan
Policy
Riktlinjer
Regler
Diarienummer: skriv nummer exempelvis KS/xxx:xx
Dokumentet är beslutat av: skriv namn på högsta beslutade funktion/organ
Dokumentet beslutades den: skriv datum så här xx månad 20xx

---

Dokumentet gäller för: skriv vilka som omfattas exempelvis alla nämnder
Dokumentet gäller till den: skriv datum så här xx månad 20xx

______________________________________________________________________________________
Dokumentet ersätter: Regler för användande av betalkort och drivmedelskort i Botkyrka kommun
# (KS/2009:517)
Dokumentansvarig är: Planerings- och uppföljningsavdelningen
För revidering av dokumentet ansvarar: Planerings- och uppföljningsavdelningen
För uppföljning av dokumentet ansvarar: Planerings- och uppföljningsavdelningen
Relaterade dokument:

Regler för användande av betalkort och drivmedelskort i Bot-
kyrka kommun
Betalkort
## Allmänt
Med betalkort avses i detta sammanhang kontokort med kredit från kommu-
nens upphandlade bank. Särskilda regler för drivmedelskort finns längre ned i
detta dokument.
Betalkort är ett av de betalningsmedel som anställda i Botkyrka kommun kan
använda sig av vid inköp. Respektive nämnd beslutar om tilldelning av betal-
kort. Nämnderna ska vara restriktiva i sin bedömning om tilldelning. Ett tydligt
behov i tjänsten måste finnas när en anställd ska tilldelas kort.
Inköp ska i största möjliga mån göras via de avtal som Botkyrka kommun har
tecknat med upphandlade leverantörer. Alla dessa leverantörer kan och ska
fakturera kommunen enligt kommunens normala rutiner. I vissa fall är dock
inte fakturering från leverantörer möjlig utan betalning måste ske på annat sätt.
Vid sådana tillfällen kan betalkort vara ett alternativ.
Affärskedjors egna kredit- och betalkort får inte anskaffas och användas för
inköp till kommunen.
Som huvudregel beställs betalkort med kommunen som betalningsansvarig. Då
ställs fakturan avseende de köp som har gjorts med kortet till kommunen. Som
ett alternativ till detta kan ett kreditkort tillhandahållas där den anställde per-
sonligen är betalningsansvarig. Då betalar den anställde fakturan, medan
kommunen betalar kortets årsavgift och ersätter den anställde för de utlägg
denne haft i tjänsten mot redovisning av kvitton. Även i dessa fall sker tilldel-
ning genom beslut i nämnden och efter en restriktiv bedömning.
Nämnden kan besluta om att begränsa användningen av kortet med hjälp av så
kallade MCG- (Merchant Category Group) eller MCC-koder (Merchant Cate-
gory Codes). På så sätt kan nämnden omöjliggöra köp inom vissa varugrupper
eller branscher. Detta ska specificeras i nämndbeslutet om tilldelning. En för-
teckning över MCG- och MCC-koder kan tillhandahållas av Redovisningsen-
heten.

Erhålla betalkort
En anställd kan enbart erhålla betalkort efter beslut av aktuell nämnd. En tjäns-
teperson kan inte på egen hand besluta om tilldelning av betalkort.
Efter att beslut om tilldelning av kort har fattats i nämnden ska ifylld beställ-
ningsblankett gällande betalkort tillsammans med nämndbeslutet lämnas till
Redovisningsenheten. Blanketten ska fyllas i av ansvarig funktion på respek-
tive förvaltning. Redovisningsenheten administrerar sedan beställningen
gentemot kortleverantören.
Efter hantering hos kortleverantören anländer kortet till Redovisningsenheten.
Kortet hämtas och kvitteras ut på Redovisningsenheten av innehavaren person-
ligen, som i samband med detta måste legitimera sig.
## Ansvar
Kortet är personligt och får bara användas av kortinnehavaren. Kortet är en
värdehandling och ska förvaras på ett betryggande sätt.
Kortets PIN-kod lämnas som huvudregel inte ut, vilket innebär att legitimation
måste lämnas fram tillsammans med kortet vid inköp. Detta kan dock omprö-
vas av redovisningschefen ifall det innebär påtagliga begränsningar för kortin-
nehavaren. Kortinnehavaren får i dessa fall skriva under en kvittens gällande
mottagandet av PIN-koden. PIN-koden och kortet får inte förvaras på samma
ställe.
Förlust av kort måste omedelbart anmälas till bankens spärrservice av kortin-
nehavaren. Förlusten måste även meddelas till redovisningsenheten. Polisan-
mälan ska göras och diarieföras av kortinnehavaren tillsammans med en tjäns-
teskrivelse som förklarar händelsen.
I händelse av okända transaktioner på kortfakturan ska utredning göras skynd-
samt av kortinnehavaren. Ifall ingen förklaring till köpen kan hittas ska kortet
omedelbart spärras och polisanmälan göras av kortinnehavaren. Polisanmälan
ska diarieföras tillsammans med en tjänsteskrivelse som förklarar händelsen.
Kortinnehavaren ska återlämna kortet till redovisningsenheten utan dröjsmål
vid anställnings upphörande, längre ledighet eller vid förändrade arbetsuppgif-
ter som innebär att det inte längre finns något behov av kortet.
Om kortet använts ovarsamt, felaktigt eller i övrigt om fastställda regler inte
följts kan aktuell nämnd, eller den nämnden har delegerat ansvaret till, eller
redovisningsenheten var för sig besluta att återkalla kortet.

Varje nämnd ska ha en förteckning över betalkort och kortinnehavare. För-
teckningen ska uppdateras vid förändringar.
Användningsområde
Betalning för inköp till kommunens verksamheter ska i största möjliga mån
ske med utställd faktura från leverantör som underlag. Kortet ska inte användas
för att kringgå upphandlade avtal eller för återkommande inköp av samma typ.
Kommunens upphandlade avtal ska i största möjliga mån följas och i de fall
avtal inom ett visst område saknas eller är bristfälliga ska upphandlingsenheten
kontaktas.
Ifall kortet återkommande används för att handla utanför kommunens upp-
handlade avtal får kortinnehavaren en varning. Vid fortsatta felaktiga inköp
dras kortet in.
För varje betalkort ska beslutas om en nivå för det maximala belopp som kortet
kan användas för per månad. Som huvudregel ska 10 000 kronor anges som
kreditgräns. Nämnden beslutar om kreditgräns i samband med beslut om till-
delning av kortet.
De totala inköpen under en månad genererar en faktura efter månadens slut.
Denna faktura ska hanteras enligt kommunens normala rutiner.
Betalkortet får endast användas för inköp för kommunens räkning. Privata köp
är inte tillåtna. Kortet får inte användas för kontantuttag.
Inköp på internet, eller på annat sätt där man uppger den säkerhetskod som
finns på kortets baksida, ska av säkerhetsskäl göras med återhållsamhet. Vid
varje enskilt tillfälle ska utvärdering göras om köp kan göras på annat sätt.

Redovisning
De inköp som noteras på fakturan ska verifieras med kvitto eller motsvarande.
Vid de internetköp där kvitto inte erhålles vid köp kan detta t.ex. vara en or-
derbekräftelse eller specifikation som styrker inköp, belopp, datum och i före-
kommande fall moms. Kvitto eller motsvarande ska scannas in och bifogas till
fakturan i ekonomisystemet. Vid förtroendekänsliga inköp ska syfte och delta-
gare anges i en anteckning i ekonomisystemet eller på inscannat underlag.
Originalkvittona ska arkiveras och sparas så länge som anges i lagen om kom-
munal redovisning (för tillfället tio år). Kvittona ska arkiveras i pärmar och
fakturans verifikationsnummer ska skrivas på underlagen. Underlagen ska spa-
ras i verifikationsnummerordning och årsvis. Respektive förvaltning ansvarar
för arkiveringen av kvittona.
Vid avsaknad av kvitto får kortinnehavaren själv stå för kostnaderna om inte
en tillfredställande förklaring kan lämnas till bristen. Oaktsamhet eller glömska
ska inte ses som en tillfredställande förklaring.
Attest
Regler för attest av denna typ av betalningar följer kommunens generella reg-
lemente och anvisningar för attest och kontroll av ekonomiska transaktioner.

Drivmedelskort
## Allmänt
Dessa regler gäller drivmedelskort till kommunägda, leasade eller hyrda for-
don. Drivmedelskort ska enbart beställas från kommunens upphandlade stat-
ionstankningsleverantör.
Botkyrka kommun använder ett tvåkortssystem, som innebär att varje fordon
och förare har sitt eget kort. För att kunna tanka måste båda korten användas.
Erhålla drivmedelskort
Beslut om tilldelande av drivmedelskort till anställd ska fattas av närmast
överordnad chef och är att betrakta som en verkställighetsåtgärd.
Tekniska förvaltningen administrerar alla beställningar av drivmedelskort i
Botkyrka kommun och ansvarar för att dokumenterade rutiner finns gällande
detta. Beställning av drivmedelskort får enbart göras av utsedda personer på
tekniska förvaltningen.
Respektive nämnd ansvarar för att upprätta och uppdatera förteckning över
vilka personer och fordon inom dennes ansvarsområde som har drivmedels-
kort.
För varje betalkort ska beslutas om en nivå för det maximala belopp som kortet
kan användas för per månad. Kreditgränsen bestäms i samband med beslut om
tilldelning av kort och ska bestämmas med hänsyn till behov hos förare och
fordon i det enskilda fallet.
## Ansvar
Förarkortet ansvarar kortinnehavaren personligen för. Förarkortet får inte lånas
ut. Fordonskortet är knutet till bilen, vilket innebär att den som ansvarar för
fordonet också ansvarar för fordonskortet.
PIN-koden lämnas ut till kortinnehavaren och får inte förvaras på samma ställe
som kortet.
I händelse av okända transaktioner på kortfakturan ska utredning göras skynd-
samt av ansvarig tjänsteperson. Ifall ingen förklaring till köpen kan hittas ska
kortet omedelbart spärras och polisanmälan göras. Polisanmälan ska diariefö-
ras tillsammans med en tjänsteskrivelse som förklarar händelsen.
Kortinnehavaren ska återlämna drivmedelskortet utan dröjsmål vid anställ-
nings upphörande, längre ledighet eller vid förändrade arbetsuppgifter som

innebär att det inte längre finns något behov av kortet. Utsedd person på tek-
niska förvaltningen ansvarar för att avsluta drivmedelskortet hos leverantören.
Om kortet använts ovarsamt, felaktigt eller i övrigt om fastställda regler inte
följts kan överordnad chef besluta att återkalla kortet.
Användningsområde
Drivmedelskort får enbart användas för inköp av drivmedel, enklare biltillbe-
hör och biltvätt hos upphandlad stationstankningsleverantör samt betalning av
parkeringsavgifter. Köp ska i största möjliga mån göras hos kommunens upp-
handlade leverantörer. Kortet får endast användas för inköp för kommunens
räkning. Privata köp är inte tillåtna. Kortet får inte användas för kontantuttag.
De totala inköpen under en månad genererar en faktura. Denna faktura ska
hanteras enligt kommunens normala rutiner.
Redovisning
De inköp som noteras på fakturan ska verifieras med kvitto. Originalkvittona
ska scannas in som bilagor till kortfakturorna samt arkiveras och sparas så
länge som anges i lagen om kommunal redovisning (för tillfället tio år). Kvit-
tona ska arkiveras på ett strukturerat sätt i pärmar och fakturans verifikations-
nummer ska skrivas på underlagen. Underlagen ska sparas i verifikationsnum-
merordning och årsvis. Respektive nämnd ansvarar för arkiveringen av kvit-
tona.
På verifikationen ska det framgå vilket fordon inköpet gäller. Tankning ska
noteras i körjournal.
Vid avsaknad av kvitto får kortinnehavaren själv stå för kostnaderna om inte
en tillfredställande förklaring kan lämnas till bristen. Oaktsamhet eller glömska
ska inte ses som en tillfredställande förklaring.
Attest
Regler för attest av denna typ av betalningar följer kommunens generella reg-
lemente och anvisningar för attest och kontroll av ekonomiska transaktioner.