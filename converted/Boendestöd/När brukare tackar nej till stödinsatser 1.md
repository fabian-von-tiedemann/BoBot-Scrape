---
title: "När brukare tackar nej till stödinsatser 1"
source_file: "Boendestöd/N%C3%A4r%20brukare%20tackar%20nej%20till%20st%C3%B6dinsatser%201.pdf"
source_url: "https://botwebb.botkyrka.se/download/18.56998dc118a20f219959e49/1692971660390/N%C3%A4r%20brukare%20tackar%20nej%20till%20st%C3%B6dinsatser%201.pdf"
---

Vård- och omsorgsförvaltningen
Dokumentet är beslutat av: Enhetschef, boendestöd
Dokumentet beslutades den: 2023-01-01

---

Dokumentet gäller tillsvidare
Dokumentansvarig är: verksamhetsutvecklare, övrig LSS.

1/2
# RUTIN
Brukare som tackar nej till stödinsatser
## Inledning
Syftet med denna rutin är att säkerställa att verksamheten har en tydlig
process när brukare tackar nej till stödinsatser.
## Roller och ansvar
Enhetschef är ansvarig för att rutinen finns och är implementerad på
verksamheten.
Samtliga medarbetare är ansvariga för att följa angiven rutin.
## Område
Boendestöd.
## Utförande
Om en brukare tackar nej/ställer in en planerad insats
En brukare kan frivilligt tacka nej till insatser. Att hålla en god dialog och att
visa förståelse är grundläggande i bemötandet. Fråga alltid vad orsaken är för
att kunna föra en tydlig journal och fråga om du kan göra något. Om en
brukare tycker att det är svårt att ta emot stöd i hemmet, kan man alltid föreslå
att gå på en promenad. Det viktiga är att utgå från den enskildes behov.
Om verksamheten behöver avboka eller göra en ändring i befintlig bokning:
När vi erbjuder sociala insatser kan det ibland förekomma naturliga
schemaförändringar med kort varsel, vilket kan resultera i att verksamheten
ibland kan behöva göra förändringar i aktuella bokningar.
Om en ändring eller avbokning skall göras, skall personal hålla en dialog med
enhetens administratör. Säkerställ att du alltid kommunicerar en avbokning
eller en ändring i en befintlig bokning till brukaren. Många brukare kan ha
svårt för förändringar och därför strävar vi mot att kommunicera ändringar i
god tid och att detta görs på det sätt som passar den enskilde brukaren bäst.
Säkerställ att brukaren alltid erbjuds en annan personal, annan plats eller
annan aktivitet om bokningen tillåter detta. Om detta ej kan göras, skall
verksamheten upprätta en avvikelse. Beakta särskilda önskemål så långt det
är möjligt för att tillgodose den enskildes behov.

2/2
När en avbokning sker skall detta alltid dokumenteras och det skall framgå
hur man försökt motivera den enskilde till att ta emot insatsen av exempelvis
annan medarbetare. Dokumentera alltid vilka åtgärder som har vidtagits i den
enskildes journal, det viktiga är att vi arbetar motiverande.
Motivationsarbete
Även om brukare ställer in och inte önskar ha en insats ska man alltid ringa /
höra av sig regelbundet och hålla i kontakten. Administratör är behjälplig i
planering för att hålla kontakten. Ibland kan det vara så att en brukare har
svårt att sätta ord på vad som känns fel. Prata gärna i arbetsgruppen om
planeringsfrågor som kan underlätta för brukare och se över er planering.
Är insatsen aktuell?
Om en brukare ständigt tackar nej behöver verksamheten ta kontakt med
ansvarig handläggare för att informera att brukaren i fråga har tackat nej.
Ansvarig handläggare bokar in en tid för uppföljning med brukaren för att se
huruvida insatsen fortfarande är aktuell eller ej. Det kan vara så att det
framkommer information under uppföljningen som kan vara bra för
verksamheten att känna till för att komma igång med stödet. Det är viktigt att
kunna påvisa i journalanteckningar hur personalen försökt motivera den
enskilde till att ta emot stöd.
Ett tips kan vara att gemensamt ta fram en plan för vad som behöver göras i
det enskilda ärendet, när en brukare återkommande tackar nej till stöd.