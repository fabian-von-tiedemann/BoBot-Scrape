---
title: "Introduktion nyanställd"
source_file: "Personlig assistans/Introduktion%20nyanst%C3%A4lld.pdf"
source_url: "https://botwebb.botkyrka.se/download/18.3c0f733f195ada2d1d166083/1743766711316/Introduktion%20nyanst%C3%A4lld.pdf"
---

Vård- och omsorgsförvaltningen

Dokumentet är beslutat av: Enhetschef
Dokumentet beslutades den: 2025-04-04

---

Dokumentet gäller tillsvidare
Dokumentansvarig är: Verksamhetsutvecklare övrig of
# RUTIN
Introduktion av nyanställd personal på
personlig assistans
## Inledning
Denna rutin syftar till att ge nyanställd personal en likvärdig introduktion i
verksamheten.
## Roller och ansvar
➢ Enhetschef ansvarar för att för att det blir en så bra introduktion
som möjligt och att checklistan gås igenom i sin helhet.
➢ Stödpedagog för att gå igenom tilldelade områden i checklistan
➢ Introduktionsansvariga ansvarar för introduktion hemma hos
brukaren med den nya medarbetaren
➢ Ny medarbetare ansvarar för att säkerställa att hen har förstått vad
som gåtts igenom.
## Område
Introduktion av ny medarbetare
## Utförande
- Enhetschefen träffar den nya medarbetaren och påbörjar
introduktionen med hjälp av en checklista som finns i
enhetschefernas samarbetsrum.
- Enhetschefen bokar in ett "hälsa på-besök" hos brukaren och deltar
under besöket.
- Efter besöket planeras introduktionspass hos brukaren. Den nya
medarbetaren får en introduktionsmapp att ha med sig under dessa
pass.
- Den ordinarie personalen som arbetar under introduktionspasset
ansvarar för att introducera den nya medarbetaren hos brukaren.
Antalet pass anpassas efter både medarbetarens och brukarens
individuella behov.
- Enhetschefen har en avstämning med den nya medarbetaren efter
genomförda introduktionspass och bedömer om ytterligare
introduktion behövs.
Stödpedagog
Stödpedagogen ger stöd i social dokumentation, genomförandeplaner och
avvikelsehantering. Stödpedagogen går igenom sina delar av checklistan

2/2
med den nya medarbetaren och samarbetar nära med enhetschefen för att
säkerställa en god introduktion.
Introduktionspass:
Introduktionen anpassas individuellt efter den nya medarbetarens behov.
Det kan innebära att skugga, gå bredvid och observera, för att sedan få
prova olika moment praktiskt under handledning av en ordinarie
medarbetare.
Planeringen säkerställer att alla viktiga och praktiska moment gås igenom,
så att både den nya medarbetaren och brukaren känner sig trygga. Den
introduktionsansvariga återkopplar till enhetschefen om hur introduktionen
hos brukaren fortskrider.
Den introduktionsmapp som den nya medarbetaren ska ha med sig under
sina introduktionspass innehåller:
- Välkommen till personlig assistans
- Viktiga rutiner att känna till, tex informationsöverföring mellan
arbetspass
- Checklista för introduktionen
- Anhöriglista att fylla i för ny medarbetare
- Information om krav på basala hygienrutiner
- Botkyrkas värdegrund
- Förenklad version av uppdragsbeskrivning för personlig assistans
•
Journalanteckningsstöd
•
Viktiga kontaktuppgifter för medarbetaren att känna till

## Uppföljning
Enhetschefer för personlig assistans samarbetar med stödpedagog för att ge
en genomtänkt introduktion och säkerställa att alla punkter i introduktions
checklistan gås igenom. Utöver den individuella uppföljning som
enhetschefen har med den nya medarbetaren finns även fasta
uppföljningstider, oavsett vilken assistansgrupp personen tillhör.