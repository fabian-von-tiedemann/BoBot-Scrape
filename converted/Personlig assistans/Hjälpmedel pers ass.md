---
title: "Hjälpmedel pers ass"
source_file: "Personlig assistans/Hj%C3%A4lpmedel%20pers%20ass.pdf"
source_url: "https://botwebb.botkyrka.se/download/18.5edf1e2317ffd8221948362/1650979887147/Hj%C3%A4lpmedel%20pers%20ass.pdf"
---

Vård- och omsorgsförvaltningen
Dokumentet är beslutat av: Enhetschefer personlig assistans
Dokumentet beslutades den: [2022-04-26]

---

Dokumentet gäller tillsvidare (max till och med 2027-04-26)
Dokumentansvarig är: Verksamhetsutvecklare

1/2
# RUTIN
Hantering och skötsel av medicintekniska hjälpmedel
## Inledning
Det är regionen som är förskrivare av hjälpmedel. Ibland kan brukaren behöva
stöd med sina hjälpmedel. En förutsättning för att utförare inom personlig
assistans ska kunna utföra sitt uppdrag gentemot brukaren utifrån dennes behov
är att få relevant info gällande hjälpmedel som föreskrivits till brukaren. Hur
stöd ska ges involverande hjälpmedel bör tillgås via brukarens
genomförandeplan.

## Roller och ansvar
Denna rutin berör personlig assistans utförare, egen regi.

-
Personal utför rengöring, funktionskontroll och service av hjälpmedel
om brukare har behov av det
-
Personal stöttar brukaren att ta kontakt med regionen vid behov
-
Personal ser till att bruksanvisning som medföljer hjälpmedlet finns att
tillgå på enheten i en pärm, i de fall brukare behöver stöd vid
användning av hjälpmedel.
-
Bruksanvisning ansvarar förskrivare för vid utlämning av förskrivet
hjälpmedel.
-
Enhetschef stöttar personalen vid frågor om hjälpmedel eller kontakt
med regionen.

## Område
Hantering av hjälpmedel

## Utförande
Brukaren är i behov av hjälpmedel
Vid behov av hjälpmedel kontaktas den instans inom regionen som brukaren
tillhör. Om brukaren behöver stöd med den kontakten kan vi vara behjälpliga.
Det är regionen som gör en bedömning om behov av hjälpmedel. Viktigt att
veta att hjälpmedel är individuella och skrivs ut till en brukare utifrån en
bedömning som gjorts vilket innebär att hjälpmedel inte ska lånas ut eller
flyttas runt från brukare till brukare.

Rengöring och funktionskontroll
Anvisning gällande funktionskontroll och rengöring ska följa med hjälpmedlet
som brukaren erhållit. Vanligtvis görs funktionskontroll och rengöring minst en
gång i månaden. Service görs minst en gång per år. Vid oklarheter av
funktionskontroll och rengöring bör kontakt tas med den instans inom regionen
som föreskrivit hjälpmedlet.

2/2

Syftet med rengöring och funktionskontroll är att säkerställa att hjälpmedel är
hela, rena och fungerar, bibehåller garanti och den förväntade livslängden. Det
är viktigt att hjälpmedel är trygga och säkra för brukaren att använda. Tvätt och
rengöring av hjälpmedel är en förutsättning för god hygien, och att undvika
smittspridning.