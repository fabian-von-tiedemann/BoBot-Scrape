---
title: "Mat och måltider Pers ass"
source_file: "Personlig assistans/Mat%20och%20m%C3%A5ltider%20Pers%20ass.pdf"
source_url: "https://botwebb.botkyrka.se/download/18.7f0cbe6b194d31bf9cc81a5/1738837004057/Mat%20och%20m%C3%A5ltider%20Pers%20ass.pdf"
---

Vård- och omsorgsförvaltningen
Dokumentet är beslutat av: Verksamhetschef LSS Gruppbostad
Dokumentet beslutades den: 2025-01-23

---

Dokumentet gäller tillsvidare
Dokumentet uppdaterat: [Datum]
Dokumentansvarig är: Verksamhetsutvecklare LSS Grupp- och Servicebostad
1/3
Mat och måltider personlig assistans
## Inledning
Ohälsosamma matvanor och otillräckligt näringsintag kan orsaka undervikt
och näringsbrist, vilket leder till olika hälsoproblem. Syftet med denna rutin
är att personliga assistenter ska känna till hur man kan tänka kring
måltidssituationer för brukare för att på så sätt förebygga undernäring.
Rutinen utgår från livsmedelsverket samt kunskapsguiden.
## Roller och ansvar
Personlig assistent ansvarar för att
➢ Ha grundläggande kunskap i tallriksmodellen och näringsrik kost
➢ Anpassa måltider utifrån brukarens behov och önskemål.

Enhetschef ansvarar för att
➢ Personlig assistent har baskunskap gällande kost- och måltider
➢ Personlig assistent följer rutin
## Område
Hjälpa brukare att planera sina måltider och förbygga undernäring.
## Utförande
Stöd för hälsosamma matvanor ska alltid ges med respekt för individens
självbestämmande.
Alla har rätt att bestämma över sig själva och sina resurser. Samtidigt har vi
en skyldighet att minska lidande och främja välmående. För att förebygga
undernäring hos brukare bör personliga assistenten, i den mån det är möjligt,
försöka motivera brukaren att äta mer näringsrika måltider.
I Genomförandeplanen
Livsmedelsverket betonar att måltiderna bör utgå från individens behov och
önskemål samt främja aptit och matglädje.
I genomförandeplanen kan personlig assistent i samråd med brukaren
specificera planering av måltider och på vilket sätt hen vill motiveras att
välja hälsosamma alternativ.

2/3
Bra Måltider
Att servera god och näringsrik mat i en trivsam miljö är den viktigaste
åtgärden mot undernäring. Det är viktigt att beakta kulturella och religiösa
vanor i den boendes måltidsplanering. I den individuella planeringen bör
hänsyn tas till eventuella kostanpassningar, sväljsvårigheter, sjukdomar eller
andra behov.
En måltid är inte bara ett intag av näringsämnen utan ska vara en källa till
välbefinnande och glädje. När måltiden fungerar bra har den ett stort
hälsofrämjande inverkan.
Enklare Pedagogiska åtgärder
I butiken
Titta efter nyckelhålsmärkt. Hjälp brukaren att välja nyckelhålsmärkta varor
då dessa måste uppfylla vissa kriterier gällande innehåll av salt, socker,
fullkorn, fibrer, fett mm- det blir ett hälsosamt val.
Vid matbordet- Tallriksmodellen
Tallriksmodellen visar hur maten kan fördelas för en balanserad måltid. Den
finns i två versioner: en för den som rör på sig mycket och en för den som är
mer stillasittande och behöver mindre energi.
Den vänstra tallriken passa den som rör på sig ganska mycket. Den högra tallriken passar
den som inte rör på sig så mycket. Källa: Livsmedelsverket
Små förändringar gör skillnad
För hälsan är de viktigaste förändringarna att äta mer mat i stället för
snacks, samt äta mer fullkorn, grönsaker och frukt, och röra på sig. Även
små förändringar kan göra stor skillnad.
Att lägga till en bra vana är enklare än att ta bort en dålig.
Mer grönsaker och frukt
•
Uppmuntra till att äta grönsaker före middagen, som en liten förrätt
när man är hungrig. Det kan vara gurka skuren i stavar, skalade
morötter, blomkålsbuketter, mm.

3/3
•
Föreslå alternativa goda nyttigheter till fredagsmyset, exempelvis
grönsaker skurna som stavar med dipsås, en härlig fruktsallad eller
fruktspett.
Dryck utan socker
•
Servera vatten som törstsläckare och måltidsdryck. Vatten i karaff
blir festligare om man lägger i några skivor frukt eller grönsak,
exempelvis några skivor av gurka eller citron.