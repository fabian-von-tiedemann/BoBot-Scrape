---
title: "Ny brukare"
source_file: "Personlig assistans/Ny%20brukare.pdf"
source_url: "https://botwebb.botkyrka.se/download/18.7249e46d19684f1eeb71507/1746003385199/Ny%20brukare.pdf"
---

Dokumentet är beslutat av: Verksamhetschef övrig of
Dokumentet beslutades den: 2025-03-28

---

Dokumentet gäller tillsvidare
Dokumentansvarig är: Verksamhetsutvecklare övrig of
# RUTIN
Ny brukare
## Inledning
Alla som ansöker om och beviljas personlig assistans ska känna sig trygga
med att de får stöd utifrån sina behov och enligt lagen.
Rutinen ska säkerställa att alla som får insatsen personlig assistans ska tas
emot med respekt, enligt Botkyrka kommuns värdegrund. Alla som kommer
i kontakt med personlig assistans ska känna sig trygga och få ett
professionellt, rättssäkert och likvärdigt bemötande. Rutinen är till för att
säkerställa en trygg introduktion för mottagaren av personlig assistans enligt
processkartan för personlig assistans.
## Roller och ansvar
Enhetschef ansvarar för att följa denna rutin
## Område
Introducera ny brukare
Första kontakt med brukaren/företrädare
Ta reda på om det finns en företrädare och vilka områden den ansvarar för.
Kontakta brukaren/företrädaren:
- Presentera dig och välkomna till Botkyrka kommuns personliga
assistans.
- Boka in ett hembesök hos brukaren och tala om att syftet är att
tillsammans med brukaren se över hur behovet ser ut.
- Informera om tider och vilka som kommer närvara vid hembesöket.
Hembesök
Under hembesöket träffar du brukaren för första gången. Det är viktigt att
vara väl förberedd inför besöket. Det är mycket information som ska delas
med brukaren och det kan variera i hur mycket man hinner med under det
första hembesöket. Hembesök kan behöva göras flera gånger för att hinna
igenom all viktig information.

2/2

Förberedelse inför hembesöket
Följande information ska samlas för att tas med till hembesöket i en
välkomstmapp:

- Information om personlig assistans
- Överenskommelse om utförande av personlig assistans- ska
signeras
- Blankett 5607 hos Försäkringskassan, Fullmakt för ombud - gäller
endast SFB ärenden
- Kontaktkort till enhetschef.
- Synpunktskort
- Broschyr för personlig assistans och vad det innebär för den
enskilde.
- Broschyr: Personalens anteckningar om dig.
- Broschyr till närstående om Skyddsåtgärder
Under hembesök:
1. Gå igenom informationen om personlig assistans.
Innan du kan gå vidare med punkterna nedan behöver brukaren vara
införstådd i vad personlig assistans innebär och signerat
överenskommelsen. Kopia lämnas hos brukaren.

När överenskommelsen är signerad:
- Gå igenom välkomstmappen i sin helhet
- Ta reda på om det finns en god man för brukaren och be om
kontaktuppgifter. Begär en kopia på godmanskap (Om det ej är
vårdnadshavare)
- Ta reda på om det finns befintlig personal som brukaren önskar
behålla.
- Om det funnits tidigare anordnare – ta uppgifter om vem utföraren
varit och be om samtycke att få ta reda på hur timmar förbrukats
inom beviljande/avräkningsperioden.
- Samla information till att påbörja en genomförandeplan som ska
upprättas inom en 4 veckor från verkställt beslut.
- Genomför riskbedömningar:
o Riskbedömning för den enskilde
o Riskbedömning av skyddsåtgärder om sådana finns
o Riskbedömning av arbetsmiljö utifrån individ.

Utifrån riskbedömningar påtala för brukaren om det finns behov av
hjälpmedel eller bostadsanpassning för att säkerställa god och säker
omvårdnad. Brukaren ska då kontakta sin arbetsterapeut.
## Uppföljning
Uppföljning sker i överenskommelse med brukaren/företrädare för att
säkerställa att uppdraget utförs enligt beslut och att alla delar ovan är
genomförda.