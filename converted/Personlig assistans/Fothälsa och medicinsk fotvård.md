---
title: "Fothälsa och medicinsk fotvård"
source_file: "Personlig assistans/Foth%C3%A4lsa%20och%20medicinsk%20fotv%C3%A5rd.pdf"
source_url: "https://botwebb.botkyrka.se/download/18.32c53f16193dec935aedbb7c/1752500430104/Foth%C3%A4lsa%20och%20medicinsk%20fotv%C3%A5rd.pdf"
---

Vård- och omsorgsförvaltningen

Dokumentet är beslutat av: Verksamhetschef HSV

Dokumentet beslutades den: 2025-07-08

---

Dokumentet gäller tillsvidare
Dokumentet uppdaterat:
Dokumentansvarig är: Verksamhetsutvecklare övrig of

1/2
# RUTIN
Fothälsa och medicinsk fotvård
## Inledning
Fothälsan är en viktig del av den enskildes personlig omsorg och delas in i
vanlig fotvård och medicinsk fotvård. Medicinsk fotvård behövs för
personer med vissa sjukdomar eller känsliga fötter och utförs av särskilt
utbildad personal. Vanlig fotvård är en del av den grundläggande
omvårdnaden och utförs av personliga assistenter.
Personliga assistenter ska sköta den enskildes fötter för att förebygga
fotskador och veta vad de ska göra om skador uppstår. Syftet med denna
rutin är att klargöra hur vi arbetar förebyggande med fotvård och vad vi gör
om medicinsk fotvård behövs.
## Roller och ansvar
Medarbetare ansvarar för att
- följa och arbeta enligt rutin
- Kontakta leg. Fotvårdare vid behov

Enhetschef ansvarar för att
- rutinen är känd, väl implementerad och följs av medarbetare
## Område
Fotvård och att anmäla behov av medicinsk fotvård
## Utförande
Under all vård- och omsorg ska basala hygienrutiner följas. Det är viktigt att
bemöta personen med respekt och att tänka på den personliga integriteten
när du hjälper till med hygien.
Vanlig fotvård hemma
Vanlig fotvård ex. smörja in fötterna efter dusch och fila tånaglar är en del
av den grundläggande omvårdnaden och utförs av personliga assistenter.
Personliga assistenterna stödjer brukaren att boka fotvård för nagelklippning
och fotvård.

2/2
Det är viktigt att assistenten är uppmärksam på förändringar på fötterna och
på tånaglar.  Om symtom eller tecken uppmärksammas, ska assistenten
kontakta en sjuksköterska via vårdcentralen och beskriva besvären.
Sjuksköterskan bedömer sedan vilken vård som behövs.
Medicinsk fotvård
Medicinsk fotvård utförs av utförs av särskilt utbildad personal. En person
kan behöva medicinsk fotvård om de har följande tecken eller symtom:
- Sjukdomar: Personer med diabetes, cirkulationsproblem eller
reumatiska sjukdomar har ofta behov av medicinsk fotvård.
- Skador och sår: Sår som inte läker, trycksår eller andra fotskador.
- Smärta och obehag: Ihållande smärta i fötterna som påverkar
vardagen.
- Felställningar: Deformiteter som hammartå, hallux valgus eller
andra fotfelställningar.
- Hud- och nagelproblem: Svåra nageltrång, förhårdnader, sprickor
eller svampinfektioner.
Om symtom eller tecken uppmärksammas, ska assistenten kontakta en
sjuksköterska via vårdcentralen och beskriva besvären. Sjuksköterskan
bedömer sedan vilken vård som behövs.
Den som ansvarar för medicinsk fotvård kan också ge
behandlingsinstruktioner till omsorgspersonal, till exempel att smörja
fötterna dagligen. Detta ska då framgå i brukarens genomförandeplan och
följas noggrant.