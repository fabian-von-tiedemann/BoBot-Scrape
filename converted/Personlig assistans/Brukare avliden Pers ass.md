---
title: "Brukare avliden Pers ass"
source_file: "Personlig assistans/Brukare%20avliden%20Pers%20ass.pdf"
source_url: "https://botwebb.botkyrka.se/download/18.22412c6419afceb05b034b8c/1765815405870/Brukare%20avliden%20Pers%20ass.pdf"
---

Vård- och omsorgsförvaltningen
Dokumentet är beslutat av: Verksamhetschef LSS
Dokumentet beslutades den: 2021-12-10

---

Dokumentet gäller tillsvidare
Dokumentet uppdaterat: 2025-12-15
Dokumentansvarig är: Verksamhetsutvecklare Övrig LSS

1/2
# RUTIN
Om du finner brukaren avliden i sitt hem
## Inledning
Denna rutin tydliggör hur personalen på ska agera om de i samband med en
insats finner brukaren avliden i sitt hem.

Rutinen gäller dygnet runt. Under kontorstid (08.00–16.00) ges stöd av chef.
Efter kontorstid ges stöd av BE-jouren 08-53061160.
## Roller och ansvar
Medarbetare ansvarar för att
➢ Följa denna rutin
➢ Vänta in sjukvårdspersonal
➢ Samverka med närstående och övriga inblandade i situationen

Enhetschef ansvarar för att
➢ denna rutin är välkänd och implementerad
➢ stötta medarbetare och ge råd och stöd i situationen
## Område
Hantera dödsfall
## Utförande
Säkerställ situationen
Om det finns någon osäkerhet om personen är avliden, kontrollera om
personen visar tecken på liv (andas, puls etc.). Om det är uppenbart att
personen är avliden, rör inte kroppen eller omgivningen. Agera enligt
följande:

1. Ring 112 och informera om situationen och följ deras instruktioner
Ring ansvarig enhetschef för information och råd och stöd. Om enhetschef
ej är tillgänglig ta hjälp av kollegor. Läkare eller polis ansvarar för att
informera närstående.

2/2
2. Personalen rör ingenting, utan går ut ur lägenheten/hemmet tills
sjukvårdspersonal/polis kommer.

3. Verksamheten ansvarar för att släppa in sjukvårdspersonal eller polis
när de anländer till bostaden.

4. Händelsen ska dokumenteras i social journal
Läkare ansvarar för fastställande av dödsfall samt transport av den
avlidne.
Hantering efter dödsfall
Kommunens ansvar för personlig assistans upphör omedelbart vid den
assistansberättigades dödsfall. När kroppen har överlämnats till närstående
eller hälso- och sjukvården, låser personalen dörrar och fönster om ingen
närstående är kvar i hemmet.
Personliga assistenter dokumenterar i den sociala journalen och enhetschef
ansvarar för att avsluta insatsen.
Om en anhörig är närvarande bör den personliga assistenten, i samråd med
enhetschefen, vid behov stanna kvar och ge stöd åt den anhörige i att
hantera den akuta situationen. Om ingen anhörig är närvarande ska
personalen vara tillgänglig för att kunna släppa in sjukvårdspersonal eller
polis när de anländer till bostaden.
Behandla situationen med respekt för den avlidne och deras anhöriga. Följ
sekretesslagen (Offentlighets- och sekretesslagen eller Socialtjänstlagen)
och dela inte information om händelsen utöver vad som krävs enligt ditt
uppdrag.